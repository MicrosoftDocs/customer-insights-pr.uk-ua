---
title: Пропозиції сегментів на основі машинного навчання
description: Застосуйте машинне навчання для пошуку нових перспективних сегментів, створених залежно від атрибутів клієнтів.
ms.date: 02/01/2021
ms.reviewer: jimsonc
ms.service: customer-insights
ms.subservice: audience-insights
ms.topic: how-to
author: m-hartmann
ms.author: mhart
manager: shellyha
ms.openlocfilehash: 54655d57f4f0f723b497fe47891fd397ccb9dbf4
ms.sourcegitcommit: 139548f8a2d0f24d54c4a6c404a743eeeb8ef8e0
ms.translationtype: HT
ms.contentlocale: uk-UA
ms.lasthandoff: 02/15/2021
ms.locfileid: "5268251"
---
# <a name="suggested-segments-preview"></a>Пропозиції сегментів (підготовча версія)

Відкривайте перспективні сегменти ваших користувачів за допомогою моделі ШІ. Ця функція, що використовує машинне навчання, пропонує сегменти залежно від показників атрибутів клієнтів. Вона допоможе покращити KPI або краще зрозуміти вплив певних атрибутів в контексті інших атрибутів. 

> [!NOTE]
> Функція пропозиції сегментів використовує автоматизовані засоби для оцінки даних та робить прогнози залежно від цих даних, тому можна використовувати її як метод профілювання у тому сенсі цього терміну, що його передбачає Генеральний регламент із захисту персональних даних («GDPR»). Використання цієї функції при обробці даних може регламентуватись GDPR або іншими законами чи правилами. Ви несете відповідальність за те, що використання Dynamics 365 Customer Insights, включно із цією функцією, відповідає всім чинним законам і нормативним актам, зокрема законам, пов'язаним з конфіденційністю, персональними даними, біометричними даними, захистом даних і конфіденційністю комунікацій.

:::image type="content" source="media/suggested-segments-details.png" alt-text="Сторінка пропозицій сегментів у Customer Insights, на якій на бічній панелі показано подробиці пропозиції.":::

## <a name="suggested-segments-to-improve-your-kpis"></a>Пропозиції сегментів для покращення KPI

Як користувач аналізу аудиторії, ви, скоріш за все, маєте ряд [створених показників](measures.md), що допомагають вам відстежувати ключові показники ефективності (KPI). Важливо розуміти, як певні атрибути впливають на KPI, щоб створити сегменти та запустити точно націлену кампанію.   
Наприклад, ви можете відстежувати показник, що зветься *TotalSpendPerCustomer*. Для вашої компанії було б краще, щоб це число зростало. Вибираючи показник як основний атрибут, ви можете вибрати атрибути, ступінь впливу яких слід оцінювати. Наприклад, *рівень членства*, *період членства* та *професія*. Тоді програма Customer Insights зможе запропонувати сегмент, який показуватиме вам, хто найсильніше впливає на цей показник. Наприклад, *Бухгалтери*, які є *Золотими* учасниками, і які вже *не менше п'яти років* працюють із вашою компанією, найсильніше впливають на показник *TotalSpendPerCustomer*. Ви отримаєте прогнозований розмір сегмента для кожної пропозиції. Ці відомості можна використати для створення кампаній для цільових аудиторій.

## <a name="understand-what-influences-a-customer-attribute"></a>Розуміння того, що впливає на атрибут клієнта

В якості основного атрибута замість показника ви можете вибрати атрибут клієнта. Залежно від вказаних вами значущих атрибутів модель ШІ створює ряд пропозицій, які демонструють, як вибрані атрибути впливають на основний атрибут.   
Наприклад, ви вибрали в якості основного атрибут *Учасник винагород (Так/Ні)*. *Володіння*, *Професія* та *Кількість запитів на підтримку* вказано як інші значущі атрибути. Модель ШІ може запропонувати сегменти, які вказують здебільшого на IT-спеціалістів, що володіють нерухомістю та отримували винагороди. Інша пропозиція може висвітлити, що бухгалтери, які володіють майном більше одного року і створили менше трьох запитів на підтримку, виявляються учасниками програм винагород. 

## <a name="artificial-intelligence-usage"></a>Використання штучного інтелекту

За допомогою основного атрибута та значущих атрибутів, алгоритм дерева рішень пропонує перспективні сегменти. Пропозиції ґрунтуються на правилах або шаблонах, вибраних алгоритмом ШІ. В якості пропозицій відображаються лише ті сегменти, які значно відрізняються від середніх значень. Порівняння із середніми значеннями виконується за вибраним показником основного атрибута.

### <a name="responsible-ai"></a>Відповідальний ШІ

Пропозиції сегментів дають змогу вибирати атрибути для створення нових сегментів і обробити вибрані дані. При виборі атрибутів, особливо якщо мова йде про делікатні ознаки на кшталт раси, сексуальної орієнтації або гендеру, переконайтесь, що ви маєте на це право і що це дійсно виправдано. Ви несете відповідальність за дотримання всіх законів, застосовних до компанії, а також дотримання принципів і політик конфіденційності організації.

### <a name="different-results-for-primary-attributes-with-categorical-and-numeric-values"></a>Різні результати для основних атрибутів із категорійними та числовими значеннями

Пропозиції сегментів відрізнятимуться, якщо в якості основного атрибута вибрати числовий атрибут або ж категорійний атрибут. Значення категорійного атрибуту містять дві або більше категорії або типу. Числовий атрибут містить кількісні дані та має пов'язане із ним відчуття міри.

Якщо основним атрибутом є числовий атрибут, наприклад *річний дохід* або *період членства*, система пропонує сегменти, які мають вищі або нижчі значення цього числового атрибуту, порівняно із усіма клієнтами.

Категорійний атрибут, наприклад, *задоволення клієнта*, вказаний як основний атрибут, викликає пропозиції сегментів, в який відсоток клієнтів, що належать до певної категорії, є вищим або нижчим у порівнянні із усіма клієнтами, що належать до тієї ж категорії. Наприклад, *задоволення клієнта* вибрано в якості основного атрибуту, і воно складається із трьох категорій (*Низьке*, *Середнє* та *Високе*). Для кожної категорії буде запропоновано сегменти, які містять значно більший або менший відсоток клієнтів, що належать до цієї категорії, в порівнянні з часткою всіх клієнтів у тій самій категорії. Якщо 22% клієнтів мають *Високе* задоволення, для цієї категорії відображатимуться лише сегменти, які мають значно більшу або меншу частку клієнтів із *Високим* задоволенням порівняно з 22%. Аналогічно пропонуватимуться сегменти для кожної з інших категорій (*Низьке* і *Середнє*), якщо вони значно відрізнятимуться.

> [!NOTE]
> Наразі підтримуються лише основні категорійні атрибути, що мають до 10 категорій. Якщо необхідно відобразити пропозиції сегментів на основі основного атрибута, що має більше, ніж 10 категорій, рекомендовано групувати деякі категорії, щоб зменшити кількість категорій до 10 або менше. Це обмеження стосується лише основних атрибутів. Для значущих категорійних атрибутів наразі підтримується до 100 категорій.

## <a name="generate-suggested-segments"></a>Створення сегментів з пропозицій

1. Перейдіть до розділу **Сегменти**.

1. Виберіть вкладку **Пропозиції (підготовча версія)**.

1. Виберіть **Отримати нові пропозиції**, щоб відкрити інтерфейс із вказівками.

1. В якості основного атрибута виберіть показник або атрибут клієнта, а тоді виберіть **Далі**.

   :::image type="content" source="media/suggested-segments-primary-attribute.png" alt-text="Вибір основного атрибута для пропозицій сегментів.":::

1. Виберіть значущі атрибути, а тоді виберіть **Зберегти**.
   
   > [!TIP]
   > Якщо вибрати кілька значущих атрибутів, шанси визначити, наскільки вони впливають на основний атрибут, будуть вищими. Не вибирайте атрибути, які не впливають на основний атрибут. Наприклад, якщо всі клієнти зареєстровані у певній країні, не слід вказувати атрибут *країна*, оскільки він не матиме жодного впливу на результат.

1. Залежно від кількості профілів клієнтів і вибраних атрибутів, обробка вибраних атрибутів може зайняти кілька хвилин. 

## <a name="view-details-of-a-suggested-segment"></a>Перегляд подробиць про пропозицію сегмента

Щойно модель ШІ закінчить створення пропозицій, вони з'являться в списку **Сегменти** > **Пропозиції (підготовча версія)**.
 
Виберіть пропозицію сегмента, щоб переглянути подробиці про цю пропозицію, зокрема порівняння із середнім значенням та кількість учасників сегмента. Ви можете також переглянути значення атрибутів або правила, що їх вивчила модель ШІ для того, щоб запропонувати вибраний сегмент.

## <a name="save-a-suggestion-as-a-segment"></a>Збереження пропозиції у вигляді сегмента

1. Послідовно відкрийте **Сегменти** > **Пропозиції (підготовча версія)**.

1. Виберіть сегмент, який потрібно зберегти. 

1. На бічній панелі виберіть **Зберегти як сегмент**. 

1. Після збереження сегмента він з’явиться у списку сегментів на вкладці **Усі сегменти**. Тепер його можна [оновлювати, змінювати або видалити, як і будь-який інший сегмент](segments.md).

## <a name="refresh-or-edit-a-set-of-suggestions"></a>Оновлення або редагування набору пропозицій

1. Послідовно відкрийте **Сегменти** > **Пропозиції (підготовча версія)**.

1. Виберіть **Оновити пропозиції**, щоб оновити пропозиції зі збереженням налаштованих атрибутів. Або виберіть **Редагувати атрибути**, щоб змінити налаштовані атрибути. Система перезапустить модель ШІ, створить пропозиції сегментів на основі найновіших даних і замінить поточні пропозиції.

## <a name="limitations"></a>Обмеження

1. Невідповідність прогнозованого розміру сегмента: якщо вибрати основний атрибут, який містить пусті значення, це може вплинути на прогнозований розмір сегмента в пропозиціях сегмента. Під час збереження такого сегмента фактичний розмір сегмента може відрізнятися від початкового прогнозу.
 
2. Основні атрибути логічного типу не працюють: наразі ми підтримуємо лише рядкові та числові типи даних для основного атрибута.

3. Пропозиції сегментів не досить виразні: не забувайте, що на результати впливають вибрані атрибути та розподіл значень цих атрибутів. Ви можете змінювати значущі атрибути, або навіть основний атрибут, щоб отримати інші результати.



[!INCLUDE[footer-include](../includes/footer-banner.md)]