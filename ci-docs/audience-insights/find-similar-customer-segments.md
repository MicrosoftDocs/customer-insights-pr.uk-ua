---
title: Знайдіть схожих клієнтів, використовуючи штучний інтелект
description: Знайдіть схожі сегменти клієнтів, використовуючи штучний інтелект.
ms.date: 06/25/2020
ms.service: customer-insights
ms.subservice: audience-insights
ms.topic: conceptual
author: m-hartmann
ms.author: mhart
ms.reviewer: jimsonc
manager: shellyha
ms.openlocfilehash: 8cdec4edd599b0249fcf144b5e5c0124504e1e14
ms.sourcegitcommit: cf9b78559ca189d4c2086a66c879098d56c0377a
ms.translationtype: HT
ms.contentlocale: uk-UA
ms.lasthandoff: 11/03/2020
ms.locfileid: "4407264"
---
# <a name="similar-customers-preview"></a>Схожі клієнти (підготовча версія)

Ця функція дозволяє знаходити схожих клієнтів в базі клієнтів, використовуючи штучний інтелект. Щоб скористатися цією функцією, потрібно мати принаймні один сегмент. Встановлюючи більш загальні умови для наявного сегмента, ви зможете знайти клієнтів, які схожі на цей сегмент.

> [!NOTE]
> *Пошук схожих клієнтів* використовує автоматизовані засоби для оцінки даних і прогнозування на основі цих даних, і, отже, має потенціал для використання в якості методу профілювання, у сенсі, якому цей термін визначається Генеральним регламентом із захисту персональних даних («GDPR»). Використання клієнтом цієї функції для оброблення даних може регулюватися положеннями GDPR або інших законів чи постанов. Ви несете відповідальність за те, що використання Dynamics 365 Customer Insights, включаючи прогнози, відповідає всім чинним законам і нормативним актам, зокрема законам, пов'язаним з конфіденційністю, персональними даними, біометричними даними, захистом даних і конфіденційністю комунікацій.

## <a name="finding-similar-customers"></a>Пошук схожих клієнтів

1. У розділі «аналіз аудиторії» відкрийте пункт **Сегменти** й виберіть сегмент, на основі якого потрібно створити новий сегмент. Це буде ваш *вихідний сегмент*.

1. На панелі інструментів «Дії» виберіть **Пошук схожих клієнтів**.

1. Перегляньте запропоноване ім'я для нового сегмента і змініть його в разі потреби.

1. Перегляньте поля, які визначатимуть ваш новий сегмент. Ці поля визначають основу, ґрунтуючись на якій система спробує знайти клієнтів, подібних до учасників вихідного сегмента. Система за замовчуванням відбере рекомендовані поля.
  Зазначені нижче поля, які можуть суттєво зменшити продуктивність моделі, буде автоматично виключено.
  
   - Поля з такими типами даних: StringType, BooleanType, CharType, LongType, IntType, DoubleType, FloatType, ShortType
   - Поля із кратністю (кількістю елементів у полі), що є меншою 2 або більшою 30

1. Виберіть, чи потрібно внести до нового сегмента **Усіх клієнтів**, або лише тих клієнтів, що належать до **Певного наявного сегмента**.

1. Виключіть учасників вихідного сегмента, вибравши прапорець **Виключити усіх учасників вихідного сегмента**.

1. За замовчуванням система пропонує обмежити вивід до 20% від розміру цільової аудиторій. За потреби змініть це граничне значення. Збільшення цього граничного значення призведе до зниження точності.

1. Виберіть **Виконати** в нижній частині сторінки, щоб почати завдання двійкової класифікації (методика машинного навчання), яке проаналізує набір даних.

## <a name="view-the-similar-segment"></a>Перегляд подібного сегмента

Після опрацювання подібного сегмента ви побачите новий сегмент на сторінці **Сегменти**.

> [!div class="mx-imgBorder"]
> ![Сегмент зі схожими клієнтами](media/expanded-segment.png "Сегмент зі схожими клієнтами")

Виберіть **Перегляд** на панелі інструментів «Дія», щоб відкрити відомості про сегмент. У цьому поданні містяться відомості про розподіл результатів за різними [оцінками подібності](#about-similarity-scores). Значення оцінки подібності також можна знайти в **попередньому перегляді учасників сегмента**.

## <a name="use-the-output-of-a-similar-segment"></a>Використання результатів процедури створення подібного сегмента

Ви можете [працювати з результатами процедури створення подібного сегмента](segments.md) так само, як із іншими сегментами. Наприклад, експортуйте сегмент або створіть показник.

## <a name="refresh-and-edit-a-similar-segment"></a>Оновлення та редагування подібного сегмента

Щоб оновити подібний сегмент, виберіть його на сторінці **Сегменти** та виберіть **Оновити** на панелі інструментів «Дії».

При редагуванні подібного сегмента дані будуть опрацьовані повторно. Раніше створений сегмент буде доповнено новими даними.    
Щоб відредагувати подібний сегмент, виберіть його на сторінці **Сегменти** та виберіть **Редагувати** на панелі інструментів «Дії». Застосуйте зміни та виберіть **Виконати**, щоб почати обробку.

## <a name="delete-a-similar-segment"></a>Видалення подібного сегмента

Виберіть сегмент на сторінці **Сегменти** та виберіть **Видалити** на панелі інструментів «Дії». Тоді підтвердьте видалення.

## <a name="about-similarity-scores"></a>Відомості щодо оцінок подібності

Модель машинного навчання із застосуванням двійкової класифікації призначає клієнтам у подібному сегменті оцінки. Оцінка залежить від схожості на клієнтів з вихідного сегмента.

- Оцінки подібності нижче 0,55 виставляються клієнтам, які класифікуються системою як *не схожі* на клієнтів у вихідному сегменті
- Оцінки подібності від 0,55 до 0,7 класифікуються як *дещо схожі*
- Оцінки подібності від 0,7 до 0,85 класифікуються як *схожі*
- Оцінки подібності від 0,85 до 1 призначаються клієнтам, які класифікуються системою як *дуже схожі*

Клієнти із оцінками подібності, що є нижчими за 0,4, не потрапляють до результатів роботи моделі. Система вважає їх недостатньо схожими на вихідний сегмент.
