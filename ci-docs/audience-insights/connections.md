---
title: Підключення з Customer Insights до інших служб.
description: Надавайте іншим службам спільний доступ до даних.
ms.date: 04/09/2021
ms.reviewer: nikeller
ms.service: customer-insights
ms.subservice: audience-insights
ms.topic: conceptual
author: m-hartmann
ms.author: mhart
manager: shellyha
ms.openlocfilehash: 17e04b243e9b3d4375c86f5a890a18be35956835
ms.sourcegitcommit: d84d664e67f263bfeb741154d309088c5101b9c3
ms.translationtype: HT
ms.contentlocale: uk-UA
ms.lasthandoff: 06/24/2021
ms.locfileid: "6304997"
---
# <a name="connections-preview-overview"></a>Огляд підключень (підготовча версія)

Підключення є основним компонентом, який забезпечує передавання даних до Customer Insights і з Customer Insights. Кожне підключення встановлює обмін даними з певною службою. Підключення є фундаментом для [налаштування сторонніх доповнень](enrichment-hub.md), а також [налаштування експорту](export-destinations.md). Одне й те саме підключення можна використовувати багато разів. Наприклад, одне підключення до Dynamics 365 Marketing працює для неодноразового експорту даних, а одне підключення до Leadspace можна використовувати для кількох доповнень.

Перейдіть до розділу **Адміністратор** > **Підключення**, щоб створювати й переглядати підключення.

На вкладці **Підключення** відображаються всі активні підключення. У цьому списку для кожного підключення відображається один рядок. 

Отримайте швидкий огляд і опис, а також з’ясуйте, що саме ви можете зробити з кожним параметром розширення на вкладці **Виявити**.

### <a name="exports"></a>Експорт

Нові підключення можуть налаштовувати лише адміністратори, але вони можуть надати доступ авторам, які користуватимуться наявними підключеннями. Адміністратори керують тим, куди можуть відправлятися дані, при цьому автори визначають навантаження та частоту з урахуванням своїх потреб. Докладніші відомості див. у розділі [Дозвольте авторам використовувати підключення для експорту](#allow-contributors-to-use-a-connection-for-exports).

### <a name="enrichments"></a>Збагачення

Тільки адміністратори можуть налаштовувати нові підключення, але створені підключення завжди доступні як для адміністраторів, так і для авторів. Адміністратори керують обліковими даними й надають згоду на передавання даних. Після цього підключення можуть використовуватися для доповнень як адміністраторами, так і авторами.

## <a name="add-a-new-connection"></a>Додайте нове підключення

Щоб додавати підключення, ви повинні мати [дозволи адміністратора](permissions.md). Якщо ви підключаєтеся до інших служб Майкрософт, ми припускаємо, що обидві служби перебувають у одній і тій самій організації.

1. Перейдіть до розділу **Адміністратор** > **Підключення (підготовча версія)**.

1. Перейдіть на вкладку **Підключення**.

1. Виберіть **Додати підключення**, щоб створити нове підключення. Виберіть тип підключення, який ви бажаєте створити, з розкривного меню.

1. У області **Налаштування підключення** введіть необхідні докладні відомості. 
   1. Поля **Коротке ім’я** та тип підключення описують підключення. Ми рекомендуємо вибирати ім’я, яке роз’яснює ціль і мету даного підключення.
   1. Якими саме будуть поля залежить від того, до якої служби ви підключаєтеся. Докладніше про певний тип з'єднання можна дізнатися в статті про цільову службу.

1. Щоб створити підключення, виберіть **Зберегти**.

Крім того, можна вибрати параметр **Налаштування** на плитці на вкладці **Виявлення**.

### <a name="allow-contributors-to-use-a-connection-for-exports"></a>Надайте авторам дозвіл на використання підключення для експорту

Коли ви налаштовуєте або редагуєте підключення для експорту, ви вибираєте, яким саме користувачам можна дозволити користуватися саме цим підключенням для визначення [експорту](export-destinations.md). За промовчанням підключення доступне для користувачів із роллю адміністратора. Ви можете змінити це налаштування в розділі **Вибрати користувачів, які можуть використовувати це підключення** й дозволити користувачам, які мають роль автора, користуватися цим підключенням.

- Автори не зможуть переглядати або редагувати підключення. При створенні експорту вони бачитимуть лише коротке ім’я й тип підключення.
- Способом надання спільного доступу до підключення ви надаєте дозвіл авторам використовувати підключення. При налаштуванні експорту автори бачитимуть спільні підключення. Вони зможуть бачити кожен експорт, що здійснюється з використанням конкретно цього підключення.
- Ви можете змінити це налаштування, але при цьому зберегти експорт, який вже було визначено авторами.

## <a name="edit-a-connection"></a>Редагуйте підключення

1. Перейдіть до розділу **Адміністратор** > **Підключення (підготовча версія)**.

1. Перейдіть на вкладку **Підключення**.

1. Виберіть вертикальні три крапки для підключення, яке ви бажаєте редагувати.

1. Виберіть **Редагування**.

1. Змініть потрібні значення, а тоді виберіть **Зберегти**.

## <a name="remove-a-connection"></a>Видаліть підключення

Якщо підключення, яке ви видаляєте, використовується збагаченнями або експортом, спочатку вам буде потрібно їх від’єднати або видалити. Діалогове вікно видалення спрямує вас до відповідних доповнень або експорту. 

Відокремлені збагачення й експорт стають неактивними. Ви можете їх повторно активувати способом додавання до них ще одного підключення на сторінці [Збагачення](enrichment-hub.md) або [Експорт](export-destinations.md).

1. Перейдіть до розділу **Адміністратор** > **Підключення (підготовча версія)**.

1. Перейдіть на вкладку **Підключення**.

1. Виберіть вертикальні три крапки для підключення, яке ви бажаєте видалити.

1. У розкривному меню виберіть **Видалити**. З’явиться діалогове вікно підтвердження.

   1. Якщо є збагачення або експорт, які використовують це підключення, виберіть кнопку, щоб побачити, для якої саме операції використовується це підключення.
      - **Експорт:** Ви можете на свій вибір видалити або відключити експорт, щоб мати змогу видалити підключення. Щоб відключити експорт, адміністратори можуть скористатися справою **Відключити**. Ця справа доступна як для окремих, так і для кількох вибраних операцій експорту. При відключенні ви зберігаєте налаштування експорту, але вони не запускатимуться, доки не буде додано ще одне підключення.
      - **Збагачення:** ви можете на свій вибір видалити або деактивувати збагачення, щоб мати змогу видалити підключення. 
   1. Коли підключення більше не матиме залежностей, поверніться до розділу **Адміністратор** > **Підключення** й повторіть спробу видалити підключення.

1. Щоб підтвердити видалення, виберіть **Видалити**.

