---
title: Експортування даних Customer Insights до LinkedIn Ads
description: Дізнайтеся, як налаштувати підключення та експорт до LinkedIn Ads.
ms.date: 10/08/2021
ms.reviewer: mhart
ms.service: customer-insights
ms.subservice: audience-insights
ms.topic: conceptual
author: pkieffer
ms.author: philk
manager: shellyha
ms.openlocfilehash: 948a7e980df5714034009c92282e78cf2bdcb231
ms.sourcegitcommit: 23c8973a726b15050e368cc6e0aab78b266a89f6
ms.translationtype: HT
ms.contentlocale: uk-UA
ms.lasthandoff: 10/08/2021
ms.locfileid: "7618316"
---
# <a name="export-segments-to-linkedin-ads-preview"></a>Експорт сегментів до LinkedIn Ads (підготовча версія)

Експортуйте сегменти уніфікованих профілів клієнтів до LinkedIn Ads, щоб створити зіставлені аудиторії. Використовуйте зіставлені аудиторії для націлювання на компанії та націлювання на контактних осіб.

## <a name="prerequisites"></a>Вимоги

-   У вас є [обліковий запис LinkedIn Campaign Manager](https://business.linkedin.com/marketing-solutions/ads) і відповідні облікові дані адміністратора.
-   Ви маєте [налаштовувані сегменти](segments.md) у аналізах аудиторії.
-   Профілі клієнтів в експортованих сегментах містять поле з адресою електронної пошти.

## <a name="known-limitations"></a>Відомі обмеження

- В межах одного експорту до LinkedIn Ads можна експортувати до 100K профілів клієнтів.
- Експортувати в LinkedIn Ads можна тільки сегменти.
- Експортування до 100K профілів клієнтів до LinkedIn Ads може тривати до 10 хвилин. 

## <a name="set-up-the-connection-to-linkedin-ads"></a>Налаштування підключення до LinkedIn Ads

1. У аналітиці аудиторії перейдіть до розділу **Адміністратор** > **Підключення**.

1. Виберіть **Додати підключення** та оберіть **LinkedIn Ads**, щоб налаштувати підключення.

1. Надайте у полі **Коротке ім’я** для свого підключення змістовне ім'я, яке легко впізнати. Ім’я та тип підключення описують це підключення. Ми рекомендуємо вибирати ім’я, яке роз'яснює ціль і мету даного підключення.

1. Виберіть користувачів, які зможуть використовувати це підключення. Якщо не вжити жодних дій, за замовчуванням це будуть адміністратори. Докладніші відомості див. у розділі [Дозвольте співавторам використовувати підключення для експортів](connections.md#allow-contributors-to-use-a-connection-for-exports).

1. Укажіть [ідентифікатор облікового запису LinkedIn Campaign Manager](https://www.linkedin.com/help/lms/answer/a424270).

1. Виберіть **Приймаю**, щоб підтвердити **Відповідність вимогам і конфіденційність даних**.

1. Виберіть **Підключити**, щоб ініціалізувати підключення до Campaign Monitor.

1. Виберіть **Автентифікація в LinkedIn** і введіть облікові дані адміністратора для LinkedIn Campaign Manager.

1. Виберіть **Додати себе як користувача експорту** та надайте облікові дані Customer Insights.

1. Щоб завершити створення підключення, виберіть **Зберегти**.

## <a name="configure-an-export"></a>Налаштування експорту

Ви можете налаштувати експорт, якщо у вас є доступ до підключень такого типу. Додаткові відомості: [Дозволи, необхідні для налаштування експорту](export-destinations.md#set-up-a-new-export).

1. Відкрийте **Дані** > **Експорти**.

1. Щоб створити новий експорт, виберіть **Додати призначення**.

1. У полі **Підключення для експорту** виберіть підключення з розділу LinkedIn Ads. Якщо ім'я цього розділу не відображається, це означає, що для вас немає жодного доступного підключення цього типу.

1. Виберіть, чи хочете ви експортувати дані для здійснення [націлювання на контактну особу](https://business.linkedin.com/marketing-solutions/ad-targeting/contact-targeting) або для [націлювання на компанію](https://business.linkedin.com/marketing-solutions/ad-targeting/account-targeting) на LinkedIn. 

1. У розділі **Зіставлення даних**, при націлюванні на контактних осіб виберіть принаймні одне поле, яке відповідає адресі електронної пошти клієнта, ідентифікатору Apple Ad ID чи Google Ad ID, ідентифікатору користувача Google або імені й прізвищу. Якщо вибрати націлювання на компанії, виберіть принаймні одне поле, яке відповідає імені компанії, домену електронної пошти, URL-адресі сторінки LinkedIn, символу біржі або веб-сайту. Щоб додатково визначити експорт, можна вибрати більше полів. 

1. Виберіть сегменти, які потрібно експортувати. Зіставлені аудиторії у LinkedIn Campaign Manager будуть створені автоматично і отримають назви, що відповідають назвам сегментів, вибраних для експорту. В результаті для кожного сегмента буде створено окрему зіставлену аудиторію. 

1. Виберіть **Зберегти**.

При збереженні експорт не запуститься негайно.

Експорт виконується під час кожного [запланованого оновлення](system.md#schedule-tab). Також можна [експортувати дані неавтоматично](export-destinations.md#run-exports-on-demand). 


## <a name="data-privacy-and-compliance"></a>Конфіденційність і відповідність даних

Коли ви дозволяєте Dynamics 365 Customer Insights передавати дані до LinkedIn Ads, ви дозволяєте передавати дані за межі нормативного регіону Dynamics 365 Customer Insights, зокрема й такі потенційно конфіденційні дані, як персональна інформація. Корпорація Microsoft передаватиме такі дані за вашим розпорядженням, але ви несете відповідальність за забезпечення відповідності LinkedIn Ads будь-яким вимогам щодо конфіденційності та безпеки, що можуть виникати. Для отримання додаткових відомостей див. розділ [Декларація про конфіденційність Microsoft](https://go.microsoft.com/fwlink/?linkid=396732).

У будь-який час ваш адміністратор Dynamics 365 Customer Insights може видалити це призначення експорту, щоб припинити використання функції.
