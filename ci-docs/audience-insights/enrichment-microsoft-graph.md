---
title: Збагачення профілів клієнтів за допомогою Microsoft Graph
description: Використовуйте відповідні дані з Microsoft Graph, щоб збагатити дані клієнтів близькими брендами й інтересами.
ms.date: 09/28/2020
ms.reviewer: kishorem
ms.service: customer-insights
ms.subservice: audience-insights
ms.topic: conceptual
author: m-hartmann
ms.author: mhart
manager: shellyha
ms.openlocfilehash: 4f93a2337815f76b98185ecb3755e08443031748
ms.sourcegitcommit: cf9b78559ca189d4c2086a66c879098d56c0377a
ms.translationtype: HT
ms.contentlocale: uk-UA
ms.lasthandoff: 11/03/2020
ms.locfileid: "4407244"
---
# <a name="enrich-customer-profiles-with-brand-and-interest-affinities-preview"></a>Збагачення профілів клієнтів близькими брендами й інтересами (попередній перегляд)

Використовуйте відповідні дані з Microsoft Graph, щоб збагатити дані клієнтів близькими брендами й інтересами. Ця близькість визначається на основі даних людей із такими самими демографічними особливостями, як у ваших клієнтів. Ця інформація допомагає вам краще зрозуміти й сегментувати своїх клієнтів на основі їхньої близькості до конкретних брендів та інтересів.

У розділі «Аналіз аудиторії» виберіть **Дані** > **Збагачення**, щоб [настроїти та переглянути збагачення](enrichment-hub.md).

Щоб налаштувати збагачення на основі прихильності до брендів, перейдіть на вкладку **Виявлення** і виберіть **Збагатити мої дані** на плитці **Бренди**.

Щоб налаштувати збагачення на основі близьких інтересів, перейдіть на вкладку **Виявлення** і виберіть **Збагатити мої дані** на плитці **Інтереси**.

   > [!div class="mx-imgBorder"]
   > ![Плитка брендів та інтересів](media/BrandsInterest-tile-Hub.png "Плитка брендів та інтересів")

## <a name="about-microsoft-graph"></a>Про Microsoft Graph

Для пошуку близьких брендів та інтересів серед різних демографічних сегментів (визначених за віком, статтю або розташуванням) використовуються дані онлайн-пошуку з Microsoft Graph. Обсяг онлайн-пошуку бренду або інтересу визначає, наскільки близький демографічний сегмент, порівняно з іншими сегментами, до певного бренду або інтересу.

[Дізнайтеся більше про Microsoft Graph](https://docs.microsoft.com/graph/overview).

## <a name="affinity-score-and-confidence"></a>Оцінка близькості та впевненість у близькості

**Оцінка близькості** обчислюється за 100-бальною шкалою, де 100 балів означають сегмент, який має найбільшу близькість до бренду чи інтересу.

**Упевненість у близькості** також обчислюється за 100-бальною шкалою. Вона вказує на рівень упевненості системи щодо близькості, який має сегмент відносно бренду або інтересу. Рівень впевненості ґрунтується на розмірі сегмента та ступені його деталізації. Розмір сегмента визначається обсягом даних, що ми маємо для певного сегмента. Деталізація сегмента визначається за кількістю атрибутів (вік, стать, розташування) у профілі.

Ми не нормалізуємо оцінки для вашого набору даних. Отже, ви можете не побачити всі можливі значення оцінки близькості для свого набору даних. Наприклад, профіль клієнта може не мати збагачення з оцінкою близькості 100 балів у ваших даних. Це можливо, якщо в демографічному сегменті немає клієнтів, які набрали 100 балів для певного бренду або інтересу.

> [!TIP]
> Коли ви [створюєте сегменти](segments.md), використовуючи оцінки близькості, перегляньте розподіл оцінок близькості для свого набору даних, перед тим як приймати рішення про доречні граничні значення оцінок. Наприклад, оцінка близькості 10 балів може вважатися значною в наборі даних, де найвища оцінка близькості для певного бренду або інтересу становить 25 балів.

## <a name="supported-countriesregions"></a>Країни або регіони, що підтримуються

Станом на сьогодні, ми підтримуємо такі варіанти країн або регіонів: Австралія, Канада (англійська), Франція, Німеччина, Сполучене Королівство або Сполучені Штати Америки (англійська).

Щоб вибрати країну, відкрийте **Збагачення брендів** або **Збагачення інтересів** та виберіть **Змінити** поруч із **Країна або регіон**. У області **Налаштування країни або регіону** виберіть доступний варіант та виберіть **Застосувати**.

### <a name="implications-related-to-country-selection"></a>Наслідки, пов’язані із вибором країни/регіону

- При [виборі власних брендів](#define-your-brands-or-interests) ми надаватимемо пропозиції відповідно до вибраної країни або вибраного регіону.

- При [виборі галузі](#define-your-brands-or-interests) ми визначимо найбільш відповідні бренди або інтереси відповідно до вибраної країни або вибраного регіону.

- При [зіставленні полів](#map-your-fields), якщо країну або регіон не зіставлено, використовуватимуться дані Microsoft Graph з вибраної країни або регіону для збагачення профілів ваших клієнтів. Цей вибір також використовуватиметься для збагачення профілів клієнтів, для яких не зазначено країну або регіон.

- При [збагаченні профілів](#refresh-enrichment) ми будемо збагачувати усі профілі клієнтів, для яких є дані Microsoft Graph для вибраних брендів та інтересів, зокрема й профілі, які не належать до вибраної країни або регіону. Наприклад, якщо ви виберете Німеччину, ми будемо збагачувати профілі, розташовані у Сполучених Штатах, якщо маємо дані Microsoft Graph для вибраних брендів та інтересів у Сполучених Штатах.

## <a name="configure-enrichment"></a>Налаштування збагачення

Налаштування збагачення брендами або інтересами складається з двох етапів.

### <a name="define-your-brands-or-interests"></a>Визначте свої бренди або інтереси

Виберіть один із таких параметрів:

- **Галузь**: система визначає основні бренди або інтереси, які відповідають вашій галузі, і збагачує ними дані клієнтів.
- **Виберіть власний**: виберіть до п’яти елементів зі списку брендів або інтересів, які найактуальніші для вашої організації.

Щоб додати бренд або інтерес, введіть його в область вводу, і ви отримаєте пропозиції на основі відповідних умов. Якщо в списку немає потрібного бренду або інтересу, надішліть нам відгук за допомогою посилання **Запропонувати**.

### <a name="map-your-fields"></a>Зіставлення полів

Зіставте поля об’єднаної сутності клієнта зі щонайменше двома атрибутами для визначення демографічного сегмента, який необхідно використовувати для збагачення даних клієнта. Виберіть елемент **Редагувати**, щоб зіставити поля. Коли завершите, натисніть копку **Застосувати**. Натисніть кнопку **Зберегти**, щоб завершити зіставлення полів.

Підтримуються зазначені нижче значення та формати, регістр букв не має значення.

- **Дата народження**: рекомендуємо під час приймання даних перетворити дату народження у тип Дата й час. Або це може бути рядок у форматі «yyyy-MM-dd» або «yyyy-MM-ddTHH:mm:ssZ» згідно до [ISO 8601](https://www.iso.org/iso-8601-date-and-time-format.html).
- **Стать**: чоловік, жінка, невідомо
- **Поштовий індекс**: поштові індекси з п’яти цифр для Сполучених Штатів, стандартні поштові індекси для інших розташувань
- **Місто**: назва міста англійською
- **Область/Республіка**: скорочення із двох літер для США та Канади. Скорочення з двох або трьох літер для Австралії. Не застосовується для Франції, Німеччини та Сполученого Королівства.
- **Країна або регіон**:

  - US: Сполучені Штати Америки, Сполучені Штати, США, US, Америка
  - CA: Канада, CA
  - GB: Сполучене Королівство, UK, Велика Британія, GB, Сполучене Королівство Великої Британії та Північної Ірландії, Сполучене Королівство Великої Британії
  - AU: Австралія, AU, Австралійський Союз
  - FR: Франція, FR, Французька Республіка
  - DE: Німеччина, German, Deutschland, Allemagne, DE, Федеративна Республіка Німеччина, Республіка Німеччина

## <a name="refresh-enrichment"></a>Оновлення збагачень

Виконайте збагачення після настроювання брендів, інтересів і зіставлення полів для демографічних показників. Щоб почати процес, виберіть **Виконати** на сторінці налаштування брендів та інтересів. Додатково ви можете дозволити системі автоматично проводити збагачення в межах запланованого оновлення.
Завершення процесу збагачення може тривати кілька хвилин, залежно від розміру даних клієнта.

> [!TIP]
> Існує [шість типів станів](system.md#status-types) для завдань/процесів. Крім того, більшість процесів [залежать від інших низхідних процесів](system.md#refresh-policies). Можна вибрати стан процесу, щоб переглянути докладні відомості про перебіг виконання всієї роботи. Після вибору **Переглянути відомості** для однієї з робіт завдання ви побачите додаткові відомості: час обробки, дата останньої обробки, а також усі помилки та попередження, пов'язані з завданням.

## <a name="enrichment-results"></a>Результати збагачення

Після запуску процесу збагачення перейдіть на сторінку **Мої збагачення**, щоб переглянути загальну кількість збагачених клієнтів і структуру брендів або інтересів у збагачених профілях клієнтів.

:::image type="content" source="media/my-enrichments.png" alt-text="Зразок результатів для попереднього перегляду після збагачення":::

Перегляньте збагачені дані, вибравши **Переглянути збагачені дані** на діаграмі. Збагачені дані для брендів містяться в сутності **BrandAffinityFromMicrosoft**. Дані для інтересів – у сутності **InterestAffinityFromMicrosoft**. Ви також знайдете ці сутності в списку групи **Збагачення**, розташованої тут: **Дані** > **Сутності**.

## <a name="see-enrichment-data-on-the-customer-card"></a>Перегляд даних збагачення на картці клієнта

Інформацію про близькість до брендів та інтересів також можна переглядати на окремих картках клієнтів. Перейдіть до розділу **Клієнти** та виберіть профіль клієнта. У картці клієнта ви знайдете діаграми брендів або інтересів, які є близькими клієнтові згідно до його демографічного профілю.

:::image type="content" source="media/enrichment-customer-card.png" alt-text="Картка клієнта зі збагаченими даними":::

## <a name="next-steps"></a>Наступні кроки

Створюйте на основі збагачених даних клієнтів. Створіть [сегменти](segments.md), [міри](measures.md) та навіть [експортуйте дані](export-destinations.md), щоб надати клієнтам персоналізовані можливості.
