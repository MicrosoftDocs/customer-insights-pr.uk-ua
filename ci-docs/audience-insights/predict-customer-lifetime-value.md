---
title: Прогноз пожиттєвої цінності клієнта (CLV)
description: Прогнозуйте потенціальний дохід, який можете отримати від активних клієнтів у майбутньому.
ms.date: 02/05/2021
ms.reviewer: wameng
ms.service: customer-insights
ms.subservice: audience-insights
ms.topic: how-to
author: m-hartmann
ms.author: mhart
manager: shellyha
ms.openlocfilehash: 363a46c81b5bb737d274998f9a699dc662e38d7c
ms.sourcegitcommit: 139548f8a2d0f24d54c4a6c404a743eeeb8ef8e0
ms.translationtype: HT
ms.contentlocale: uk-UA
ms.lasthandoff: 02/15/2021
ms.locfileid: "5268619"
---
# <a name="customer-lifetime-value-clv-prediction-preview"></a>Прогноз пожиттєвої цінності клієнта (CLV) (підготовча версія)

Передбачте можливі значення (дохід), які окремі активні клієнти принесуть вашій компанії протягом певного періоду часу у майбутньому. Ця функція може допомогти вам у досягненні різноманітних цілей. 
- Визначення важливих клієнтів і опрацювання цих аналітичних відомостей
- Створення стратегічних сегментів клієнтів на основі їх потенційної цінності, на які потім можна буде спрямувати персоналізовані маркетингові кампанії, а також зусилля відділів збуту, маркетингу та підтримки
- Скерування процесу розробки продуктів залежно від того, які функції підвищують цінність клієнтів
- Оптимізація стратегії збуту або маркетингу та точніше виділення бюджету для підвищення охоплення клієнтів
- Відзначення та стимуляція важливих клієнтів за допомогою програм лояльності або винагород 

## <a name="prerequisites"></a>Вимоги

Перш ніж почати, подумайте, що CLV значить для вашої компанії. Наразі підтримується прогнозування CLV на основі транзакцій. Прогнозована цінність клієнта отримується на основі даних журналу бізнес-транзакцій. Для створення прогнозів необхідно мати принаймні дозволи [Співавтора](permissions.md).

Оскільки налаштування та робота моделі CLV не потребує багато часу, рекомендуємо створити кілька моделей із різними вхідними параметрами та порівняти результати для різних моделей, щоб побачити, який варіант моделі найкраще відповідає потребам вашої компанії.

###  <a name="data-requirements"></a>Вимоги до даних

Зазначені нижче дані є обов’язковими, або ж — ті, що позначені, як необов’язкові — використовуються для підвищення продуктивності моделі. Що більше даних зможе обробити модель, то точнішим буде прогноз. Тому ми радимо застосовувати якомога більше даних про справи клієнтів.

- Ідентифікатор клієнта: унікальний ідентифікатор для зіставлення транзакцій з клієнтами

- Журнал транзакцій: журнал історії транзакцій із схемою семантичних даних, що її наведено нижче
    - Ідентифікатор транзакції: унікальний ідентифікатор кожної транзакції
    - Дата транзакції: дата, або, бажано, часова позначка для кожної транзакції
    - Сума транзакції: грошова сума (наприклад, дохід або коефіцієнт прибутку) для кожної транзакції
    - Позначка, що призначається поверненням (необов'язково): логічне значення, яке вказує, чи є транзакція поверненням 
    - Ідентифікатор продукту (необов'язково): ідентифікатор того продукту, який бере участь у транзакції

- Додаткові дані (необов’язково), наприклад
    - Веб-активність: журнал відвіданих веб-сайтів, журнал повідомлень електронної пошти
    - Справи, пов’язані із лояльністю: нарахування балів винагород за лояльність та журнал використання цих балів
    - Журнал обслуговування клієнта, звернень до служби підтримки, скарг або повернень
- Дані про діяльність клієнтів (необов'язково):
    - Ідентифікатори справ для розпізнавання справ, що належать до одного типу
    - Ідентифікатори клієнтів для зіставлення справ із клієнтами
    - Відомості про справу, що містять ім'я та дату справи
    - У схему семантичних даних для справ входять перелічені далі елементи. 
        - Первинний ключ: унікальний ідентифікатор кожної справи
        - Позначка часу: дата й час події, визначеної первинним ключем
        - Подія (ім’я справи): ім'я події, яке використовуватиметься
        - Докладні відомості (сума або значення): відомості про справу клієнта

## <a name="create-a-customer-lifetime-value-prediction"></a>Створення прогнозу пожиттєвої цінності клієнта

1. У розділі «Аналіз аудиторії» виберіть пункт **Аналітика** > **Прогнози**.

1. Виберіть плитку **Пожиттєва цінність клієнта** та виберіть **Використати модель**. 

1. В області **Пожиттєва цінність клієнта (підготовча версія)** виберіть **Початок роботи**.

1. **Назвіть цю модель** й вкажіть **Ім'я вихідної сутності**, щоб відрізняти їх від інших моделей або сутностей.

1. Виберіть **Далі**.

### <a name="define-model-preferences"></a>Задавання параметрів моделі

1. Установіть **Часовий період прогнозу**, щоб визначити, як далеко у майбутнє має сягати прогноз CLV.    
   За замовчуванням в якості одиниці вимірювання обрано місяці. Ви можете змінити її на роки, щоб прогнозувати на більш віддалене майбутнє.

   > [!TIP]
   > Щоб точно прогнозувати CLV на встановлений часовий період, потрібен період історичних даних відповідної тривалості. Наприклад, якщо потрібно спрогнозувати наступні 12 місяців, рекомендовано мати принаймні від 18 до 24 місяців історичних даних.

1. Укажіть, що поняття **Активні клієнти** означає для вашої компанії. Установіть часові рамки, в яких клієнт повинен здійснити хоча б одну транзакцію, щоб вважатися активним. Модель прогнозуватиме CLV лише для активних клієнтів. 
   - **Дозволити моделі обчислити інтервал покупок (рекомендовано)**: модель аналізує дані та визначає період часу на основі історії покупок.
   - **Установити інтервал вручну**: якщо у вашій компанії використовується певне визначення активного клієнта, виберіть цей варіант і відповідно вкажіть період часу.

1. Визначте процентиль для **Цінного клієнта**, щоб дозволити моделі надавати результати, які відповідатимуть визначенню для вашої компанії.
    - **Обчислення моделі (рекомендовано)**: модель аналізує дані та визначає, який клієнт може вважатися важливим для вашої компанії, спираючись на журнал транзакцій клієнтів. Модель використовує евристичне правило (джерелом натхнення для якого слугує правило 80/20 або принцип парето), щоб знайти частку високоякісних клієнтів. Відсоток від клієнтів, які створили 80% сукупного доходу компанії в минулий період, що розглядається, вважається важливими клієнтами. Зазвичай, менш ніж 30-40% клієнтів створюють 80% сукупного доходу. Однак це число може бути різним залежно від галузі та компанії.    
    - **Відсоток найактивніших клієнтів**: визначте важливих для компанії клієнтів як процентиль клієнтів, що найактивніше здійснюють виплати. Наприклад, ви можете скористатись цим варіантом, щоб визначити важливих клієнтів як найважливіші 20% від тих, що здійснять платіж у майбутньому.

    Якщо ваша компанія визначає важливих клієнтів якось інакше, [поділіться цими відомостями із нами, будь ласка](https://go.microsoft.com/fwlink/?linkid=2074172).

1. Виберіть **Далі**, щоб перейти до наступного кроку.

### <a name="add-required-data"></a>Додавання необхідних даних

1. На кроці **Необхідні дані** виберіть **Додати дані** для **Журналу транзакцій клієнта** та виберіть сутність, що містить відомості про журнал транзакцій, як це описано в [попередніх умовах](#prerequisites).

1. Зіставте семантичні поля з атрибутами в сутності «журнал придбання» і виберіть **Далі**.

   :::image type="content" source="media/clv-add-customer-data-mapping.png" alt-text="Зображення із кроком налаштувань для зіставлення атрибутів даних необхідних даних.":::
 
1. Якщо поля нижче не заповнюються, налаштуйте зв'язки з сутності «Журнал придбання» з сутністю *Клієнт* та виберіть **Зберегти**.
    1. Виберіть сутність «Журнал транзакцій».
    1. Виберіть поле, яке ідентифікує клієнта в сутності «Журнал придбання». Воно повинне бути пов’язаним із первинним ідентифікатором клієнта у вашій сутності «Клієнт».
    1. Виберіть сутність, яка відповідає основній сутності клієнта.
    1. Введіть Ім'я, що описує зв’язок.

      :::image type="content" source="media/clv-add-customer-data-relationship.png" alt-text="Зображення із кроком налаштувань, що визначає зв'язок із сутністю клієнта.":::

1. Виберіть **Далі**.

### <a name="add-optional-data"></a>Додавання необов’язкових даних

Дані, що відображають ключові взаємодії із клієнтами (такі як журнали відвідування веб-сторінок, звернень до служби підтримки клієнтів та подій), додають контекст до записів транзакцій. Додаткові шаблони, виявлені в даних щодо справ клієнтів, можуть підвищити точність прогнозів. 

1. На кроці **Додаткові дані (необов'язково)** виберіть **Додати дані**. Виберіть сутність справ клієнта, яка надає відомості про справу клієнта, як описано в [попередніх умовах](#prerequisites).

1. Зіставте семантичні поля з атрибутами в сутності «Справи клієнта» і натисніть **Далі**.

   :::image type="content" source="media/clv-additional-data-mapping.png" alt-text="Зображення із кроком налаштувань для зіставлення полів для додаткових даних.":::

1. Виберіть тип справи, що відповідає типу справи клієнта, що ви додаєте. Виберіть один з наявних типів справ або додайте новий.

1. Налаштуйте зв'язок між сутністю справи клієнта та сутністю *Клієнт*.
    
    1. Виберіть поле, яке ідентифікує клієнта в таблиці «Справи клієнта». Він може бути безпосередньо пов'язаним із первинним ідентифікатором клієнта вашої сутності *Клієнт*.
    1. Виберіть сутність *Клієнт*, яка відповідає основній сутності *Клієнт*.
    1. Введіть Ім'я, що описує зв’язок.

   :::image type="content" source="media/clv-additional-data.png" alt-text="Зображення, де із прикладами показано крок циклу налаштування, на якому додаються додаткові дані та налаштовуються справи.":::

1. Виберіть **Зберегти**.    
    Додайте більше даних, якщо необхідно включити інші справи клієнтів.

1. Виберіть **Далі**.

### <a name="set-update-schedule"></a>Установлення розкладу оновлень

1. На кроці **Розклад оновлення даних** виберіть частоту повторного навчання моделі залежно від найновіших даних. Ця настройка має важливе значення для оновлення точності прогнозів, оскільки аналіз аудиторії отримує нові дані. Більшість компаній може виконувати повторне навчання один раз на місяць і отримувати прогнози із високою точністю.

1. Виберіть **Далі**.


### <a name="review-and-run-the-model-configuration"></a>Перегляньте та запустіть конфігурацію моделі

1. На кроці **Перегляд відомостей про модель** перевірте конфігурацію прогнозу. Ви можете повернутися до будь-якої частини конфігурації прогнозування, вибравши **Редагувати** попід значенням, що відображається. Також можна вибрати крок конфігурації у показнику перебігу виконання.

1. Якщо всі значення налаштовано правильно, виберіть **Зберегти та запустити**, щоб запустити модель. На вкладці **Мої прогнози** можна переглянути стан виконання прогноз. Процес може тривати кілька годин залежно від обсягу даних, що використовуються в прогнозі.

## <a name="review-prediction-status-and-results"></a>Перегляд стану прогнозу та результатів

### <a name="review-prediction-status"></a>Перегляд стану прогнозу

1.  Перейдіть до розділу **Аналітика** > **Прогнози** і виберіть вкладку **Мої прогнози**.
2.  Виберіть прогноз, який потрібно переглянути.

- **Ім'я прогнозу**: ім'я прогнозу, яке надається під час створення.
- **Тип прогнозу**: тип моделі, що використовується для прогнозу
- **Результуюча сутність**: ім'я сутності, у якій зберігатимуться результати прогнозу. Відкрийте послідовно **Дані** > **Сутності**, щоб знайти сутність із цим ім'ям.
- **Прогнозоване поле**: це поле заповнюється лише для певних типів прогнозів і не використовується в прогнозі пожиттєвої цінності клієнта.
- **Стан**: стан виконання прогнозу.
    - **Поставлено в чергу**: прогноз очікує завершення інших процесів.
    - **Оновлення**: зараз прогнозування виконується для отримання результатів, які будуть передані у вихідну сутність.
    - **Помилка**: помилка виконання прогнозу. [Перегляньте журнали](#troubleshoot-a-failed-prediction) для отримання додаткової інформації.
    - **Успішно**: прогноз виконано. Щоб переглянути прогноз, виберіть **Переглянути** у меню із вертикальними крапками.
- **Редаговано**: дата змінення конфігурації прогнозу.
- **Останнє оновлення**: дата останнього оновлення даних прогнозу у результуючій сутності.


### <a name="review-prediction-results"></a>Перегляд результатів прогнозу

1. Перейдіть до розділу **Аналітика** > **Прогнози** і виберіть вкладку **Мої прогнози**.

1. Виберіть прогноз, результати якого необхідно переглянути,

На сторінці результатів існує три основні розділи даних.

- **Продуктивність моделі навчання**: можливі рівні A, B або C. Ця оцінка показує ефективність прогнозу і може допомогти вирішити, як слід використовувати результати, збережені у результуючій сутності. Виберіть **Дізнатися більше про цю оцінку**, щоб краще зрозуміти показники ефективності базової моделі, а також як було виведено кінцеву оцінку ефективності моделі.
  
  :::image type="content" source="media/clv-model-score.png" alt-text="Зображення вікна із відомостями про оцінку моделі із рівнем А.":::

  Використовуючи визначення важливих клієнтів, надане під час налаштування прогнозу, система оцінює, як показує себе модель ШІ при прогнозуванні важливих клієнтів у порівнянні з базовою моделлю.    

  Оцінки визначаються за наведеними нижче правилами.
  - A, якщо модель точно спрогнозувала щонайменше на 5% більше важливих клієнтів у порівнянні з базовою моделлю.
  - B, якщо модель точно спрогнозувала від 0 до 5% більше важливих клієнтів у порівнянні з базовою моделлю.
  - C, якщо модель точно спрогнозувала менше важливих клієнтів у порівнянні з базовою моделлю.

  В області **Оцінка моделі** відображаються докладні відомості про продуктивність моделі ШІ та базова модель. Базова модель використовує для обчислення пожиттєвої цінності клієнтів підхід, що не покладається на ШІ та ґрунтується здебільшого на історії покупок, здійснених клієнтами.     
  Стандартна формула для обчислення CLV за базовою моделлю:    

  *CLV для кожного клієнта = середня покупка щомісяця, здійснена клієнтом у вікні активного клієнта * кількість місяців у періоді прогнозування CLV * загальний коефіцієнт збереження для всіх клієнтів*

  Модель ШІ порівнюється із базовою моделлю на основі двох показників ефективності моделі.
  
  - **Успішність в прогнозуванні важливих клієнтів**

  Оцініть різницю між прогнозуванням важливих клієнтів за допомогою моделі ШІ та базової моделі. Наприклад, успішність 84% означає, що з усіх важливих клієнтів у даних для навчання модель ШІ змогла точно вловити 84%. Потім цей показник успішності порівнюється з успішністю базової моделі, щоб визначити відносні зміни. Це значення використовується для призначення оцінки моделі.

  - **Показники помилок**
    
  Інший показник дозволяє побачити загальну ефективність моделі з точки зору помилок при прогнозуванні майбутніх значень. Для оцінки цієї помилки використовується загальний показник середньоквадратичної похибки (RMSE). RMSE — це стандартний спосіб вимірювання похибки моделей при прогнозуванні кількісних даних. Відображається значення RMSE моделі ШІ у порівнянні із RMSE базової моделі та відносна різниця.

  Модель ШІ визначає пріоритети у точному ранжуванні клієнтів відповідно до цінності, яку вони становлять для компанії. Отже, для виведення остаточної оцінки моделі використовується лише показник успішності при прогнозуванні важливих клієнтів. Показник RMSE є чутливим до аномалій. У сценаріях, коли малий відсоток клієнтів має надзвичайно великі значення покупок, загальний показник RMSE може не давати загального уявлення про ефективність моделі.   

- **Цінність клієнтів за процентилем**: використовуючи ваше визначення для важливих клієнтів, усі клієнти поділяються на важливих та менш важливих відповідно до прогнозів CLV, а тоді відображаються на діаграмі. Якщо навести курсор на смуги на гістограмі, можна переглянути кількість клієнтів у кожній групі та середнє значення CLV для цієї групи. Ці дані стануть в пригоді, якщо знадобиться [створити сегменти клієнтів](segments.md) на основі їх прогнозів CLV.

- **Найвпливовіші фактори**: різні фактори враховуються під час створення прогнозу CLV залежно від вхідних даних, що надаються моделі ШІ. Кожен з чинників має свою важливість, що обчислюється для об’єднаних прогнозів, що створює модель. За допомогою цих чинників ви можете перевіряти результати прогнозування. Ці фактори також надають більше відомостей про найвпливовіші фактори, які найпомітніше визначають результати прогнозування CLV для всіх ваших клієнтів.

## <a name="refresh-a-prediction"></a>Оновлення прогнозу

Прогнози автоматично оновлюються за тим самим [розкладом, що й ваші дані](system.md#schedule-tab), як це налаштовано в параметрах. Їх можна також оновити вручну.

1. Перейдіть до розділу **Аналітика** > **Прогнози** і виберіть вкладку **Мої прогнози**.
2. Виберіть вертикальні три крапки поруч із прогнозом, який потрібно оновити.
3. Виберіть **Оновити**.

## <a name="delete-a-prediction"></a>Видалення прогнозу

Видалення прогнозу також видаляє його вихідну сутність.

1. Перейдіть до розділу **Аналітика** > **Прогнози** і виберіть вкладку **Мої прогнози**.
2. Виберіть вертикальні три крапки поруч із прогнозом, який потрібно видалити.
3. Виберіть **Видалити**.

## <a name="troubleshoot-a-failed-prediction"></a>Усунення проблем з помилкою прогнозів

1. Перейдіть до розділу **Аналітика** > **Прогнози** і виберіть вкладку **Мої прогнози**.
2. Виберіть вертикальні три крапки поруч із прогнозом, для яких потрібно переглянути журнал помилок.
3. Натисніть **Журнали**.
4. Перегляньте усі помилки. Може виникати кілька типів помилок, і у них описуються умови, що призвели до помилки. Наприклад, помилка, пов’язана із нестачею даних для точного прогнозування зазвичай вирішується шляхом завантаження більшої кількості даних для аналізу аудиторії.


[!INCLUDE[footer-include](../includes/footer-banner.md)]