---
title: Створення сегментів і керування ними
description: Створюйте сегменти клієнтів, щоб групувати їх відповідно до різних атрибутів.
ms.date: 05/03/2021
ms.service: customer-insights
ms.subservice: audience-insights
ms.topic: how-to
author: JimsonChalissery
ms.author: jimsonc
ms.reviewer: mhart
manager: shellyha
ms.openlocfilehash: 550e509a24701fe5fcdeb9d54311872dc954156c
ms.sourcegitcommit: 72603fb39c4d5dbca71128815a2e1692542ea4dc
ms.translationtype: HT
ms.contentlocale: uk-UA
ms.lasthandoff: 05/19/2021
ms.locfileid: "6064962"
---
# <a name="create-and-manage-segments"></a>Створення сегментів і керування ними

Визначайте складні фільтри для уніфікованої сутності клієнта та пов'язаних із нею сутностей. Кожен сегмент, після обробки, створює набір записів клієнтів, які можна експортувати та для яких можна вжити заходів. Ви можете керувати сегментами на сторінці **Сегменти**. 

У наведеному нижче прикладі показано використання сегментів. Ми визначили сегмент для клієнтів, які замовили товари принаймні на 500 доларів США за останні 90 днів *і* які мали відношення до звернень до служби підтримки клієнтів, пріоритет яких було підвищено.

:::image type="content" source="media/segmentation-group1-2.png" alt-text="Знімок екрана: інтерфейс конструктора сегментів із двома групами, що визначають сегмент клієнтів.":::

## <a name="create-a-new-segment"></a>Створення нового сегмента

Існує кілька способів створити новий сегмент. У цьому розділі описано створення *пустого сегмента* з нуля. Також можна створити *швидкий сегмент* на основі наявних сутностей або використати моделі машинного навчання, щоб отримати *запропоновані сегменти*. Додаткові відомості: [Огляд сегментів](segments.md).

Під час створення сегмента можна зберегти чернетку. ЇЇ буде збережено як неактивний сегмент, що не можна буде активувати, поки налаштування не буде завершено належним чином..

1. Перейдіть на сторінку **Сегменти**.

1. Виберіть **Новий** > **Пустий сегмент**.

1. В області **Новий сегмент** виберіть тип сегмента.

   - **Динамічні сегменти** [оновлюються](segments.md#refresh-segments) за повторюваним розкладом.
   - **Статичні сегменти** запускаються один раз при створенні.

1. Укажіть **Ім'я вихідної сутності** для сегмента. Крім того, можна вказати коротке ім’я та опис, які допоможуть ідентифікувати сегмент.

1. Натисніть кнопку **Далі**, щоб перейти на сторінку **Конструктор сегментів**, на якій необхідно визначити групу. Група — це сукупність клієнтів.

1. Виберіть сутність, яка включає атрибут, за яким потрібно виконати сегментацію.

1. Виберіть атрибут для сегментації за певним параметром. Цей атрибут може мати один із чотирьох типів значень: числовий, рядок, дата або логічний.

1. Виберіть оператор і значення для вибраного атрибута.

   > [!div class="mx-imgBorder"]
   > ![Користувацький фільтр](media/customer-group-numbers.png "Фільтр групи «Клієнт»")

   |Число |Визначення  |
   |---------|---------|
   |1     |Entity          |
   |2     |Атрибут          |
   |3    |Оператор         |
   |4    |Значення         |

   1. Щоб додати додаткові умови до групи, ви можете використовувати два логічних оператора:

      - Оператор **AND**: обидві умови мають бути виконані в рамках процесу сегментації. Цей параметр найкорисніший, якщо ви визначаєте умови, що стосуються різних сутностей.

      - Оператор **OR**: одна з умов має бути виконана в рамках процесу сегментації. Цей параметр найкорисніший, якщо ви визначаєте кілька умов для однієї сутності.

      > [!div class="mx-imgBorder"]
      > ![Оператор OR, у разі використання якого має бути виконано будь-яку одну умову](media/segmentation-either-condition.png "Оператор OR, у разі використання якого має бути виконано будь-яку одну умову")

      Наразі можна вкладати оператор **OR** в умову з оператором **AND**, але не навпаки.

   1. Кожна група відповідає набору клієнтів. Групи можна об'єднувати, щоб включати необхідних для певного бізнес-сценарію користувачів.    
   Виберіть елемент **Додати групу**.

      > [!div class="mx-imgBorder"]
      > ![Група клієнта, додати групу](media/customer-group-add-group.png "Група клієнта, додати групу")

   1. Виберіть одну з операцій з множинами: **Об'єднання**, **Перетин** або **Окрім**.

   > [!div class="mx-imgBorder"]
   > ![Група клієнта, додати об’єднання](media/customer-group-union.png "Група клієнта, додати об’єднання")

   - **Об’єднання** об’єднує дві групи.

   - **Перетин** перекриває дві групи. У об’єднаній групі зберігатимуться лише такі дані, що *є загальними* для обох груп.

   - **Окрім** об’єднує дві групи. Зберігатимуться лише такі дані у групі А, що *не є характерними* для групи Б.

1. Якщо сутність підключена до уніфікованої сутності клієнта за допомогою [зв’язків](relationships.md), необхідно визначити шлях зв’язку, щоб створити припустимий сегмент. Додавайте сутності зі шляху до зв’язку, доки не зможете вибрати сутність **Клієнт: CustomerInsights** із розкривного списку. Потім виберіть **Усі записи** на кожному кроці.

   > [!div class="mx-imgBorder"]
   > ![Шлях до зв’язку під час створення сегмента](media/segments-multiple-relationships.png "Шлях до зв’язку під час створення сегмента")

1. За замовчуванням сегменти створюють вихідну сутність, яка містить усі атрибути профілів клієнтів, які відповідають визначеним фільтрам. Якщо сегмент базується на інших сутностях, ніж сутність *Клієнт*, до вихідної сутності можна додати інші атрибути з цих сутностей. Натисніть **Атрибути проекту**, щоб вибрати атрибути, які будуть додані до вихідної сутності.  
  
   Приклад: сегмент базується на сутності, що містить дані справи клієнта, пов'язані з сутністю *Клієнт*. Сегмент шукає всіх клієнтів, які протягом останніх 60 днів телефонували до служби підтримки. Можна додати тривалість виклику та кількість викликів до всіх відповідних записів клієнтів у вихідній сутності. Ці відомості можуть знадобитися для надсилання повідомлення електронної пошти з корисними посиланнями на статті онлайнової довідки та поширені запитання клієнтам, які часто телефонують.

   > [!NOTE]
   > - Прогнозовані атрибути працюють лише для сутностей, які мають зв'язки один до багатьох із сутністю клієнта. Наприклад, один клієнт може мати кілька передплат.
   > - Можна прогнозувати атрибути лише з сутності, яка використовується в кожній групі запиту сегмента, який ви створюєте.
   > - Прогнозовані атрибути враховуються при використанні операцій з множинами.

1. Натисніть кнопку **Зберегти**, щоб зберегти сегмент. Ваш сегмент буде збережено та оброблено, якщо він буде відповідати всім вимогам. В іншому разі його буде збережено як чернетку.

1. Виберіть **Повернутися до сегментів**, щоб повернутися на сторінку **Сегменти**.



## <a name="quick-segments"></a>Швидкі сегменти

Швидкі сегменти дозволяють створювати прості сегменти одним оператором для швидкого аналізу.

1. На сторінці **Сегменти** виберіть **Створити** > **Створити на основі**.

   - Виберіть пункт **Профілі**, щоб створити сегмент, оснований на *уніфікованій сутності клієнта*.
   - Виберіть пункт **Показники**, щоб побудувати сегмент на основі раніше створених показників.
   - Виберіть параметр **Аналітика**, щоб створити сегмент навколо однієї з вихідних сутностей, які ви отримали за допомогою функції **Прогнози** або **Настроювані моделі**.

2. У діалоговому вікні **Швидко створити сегмент** виберіть атрибут у розкривному списку **Поле**.

3. Система надасть деякі додаткові аналітичні огляди, які допоможуть вам створити кращі сегменти клієнтів.
   - Для категоріальних полів ми покажемо 10 найкращих підрахунків клієнтів. Виберіть елементи **Значення** та **Переглянути**.

   - Для числового атрибута система відображатиме, яке значення атрибута підпадає під процентиль кожного клієнта. Виберіть елементи **Оператор** і **Значення**, а потім виберіть **Переглянути**.

4. Система покаже вам **Орієнтовний розмір сегмента**. Ви можете вибрати, чи слід створити визначений сегмент або спочатку повторно переглянути, щоб отримати інший розмір сегмента.

    > [!div class="mx-imgBorder"]
    > ![Ім’я та оцінка для швидко створеного сегмента](media/quick-segment-name.png "Ім’я та оцінка для швидко створеного сегмента")

5. Заповніть поле **Ім’я** для вашого сегмента. Крім того, введіть **Коротке ім’я**.

6. Натисніть кнопку **Зберегти**, щоб створити сегмент.

7. Після того, як сегмент завершить обробку ви можете переглянути його, як і будь-який інший сегмент, створений вами.

## <a name="next-steps"></a>Наступні кроки

[Експортуйте сегмент](export-destinations.md) та дослідіть [Картку клієнта](customer-card-add-in.md) та [З’єднувачі](export-power-bi.md), щоб отримувати аналітичні огляди на рівні клієнта.

[!INCLUDE[footer-include](../includes/footer-banner.md)]
