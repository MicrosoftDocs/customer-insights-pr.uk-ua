---
title: Створення показників і керування ними
description: Визначте показники для аналізу та відображення ефективності діяльності компанії.
ms.date: 02/02/2021
ms.service: customer-insights
ms.subservice: audience-insights
ms.topic: conceptual
author: m-hartmann
ms.author: wameng
ms.reviewer: mhart
manager: shellyha
ms.openlocfilehash: 202ea22d290be04e54ce9676b6b693162354607f
ms.sourcegitcommit: d3eb07dcc72624a2d5cfc95c7ea9faaa2c1b6001
ms.translationtype: HT
ms.contentlocale: uk-UA
ms.lasthandoff: 03/16/2021
ms.locfileid: "5654757"
---
# <a name="define-and-manage-measures"></a>Визначення показників і керування ними

Показники допомагають краще зрозуміти поведінку клієнтів і ефективність бізнесу, отримуючи відповідні значення з [уніфікованих профілів](data-unification.md). Наприклад, компанія хоче дізнатись *загальну суму витрат для клієнта*, щоб зрозуміти історію придбань окремого клієнта. Або виміряти *загальний обсяг збуту компанії*, щоб оцінити сукупний дохід всього бізнесу.  

Показники створюються за допомогою конструктора показників, платформи запитів даних з різними операторами та простими параметрами зіставлення. Вона дозволяє фільтрувати дані, групувати результати, виявляти [шляхи зв'язків сутностей](relationships.md) і здійснювати попередній перегляд результатів.

Використовуйте конструктор показників для планування бізнес-діяльності, виконуючи запити даних клієнтів і отримуючи аналітичні висновки. Наприклад, створення показника для *загальної суми витрат для клієнта* та *загальної суми повернень для клієнта* допомагає визначити групу клієнтів із високими витратами, але ж і великою кількістю повернень. Можна [створити сегмент](segments.md), щоб скеровувати найкращі подальші дії. 

## <a name="create-a-measure"></a>Створення показника

У цьому розділі ми навчимося створювати показник з нуля. Ви можете створити показник із атрибутами даних з сутностей даних, що мають налаштований зв'язок для підключення до сутності «Клієнт». 

1. У розділі «Аналіз аудиторії» виберіть **Показники**.

1. Виберіть **Створити**.

1. Виберіть **Редагувати ім’я** та вкажіть **Ім’я** для показника. 
   > [!NOTE]
   > Якщо нова конфігурація показника містить лише два поля, наприклад, CustomerID і одне обчислення, результати буде додано як новий стовпець до створеної системою сутності під назвою Customer_Measure (показник клієнта). І ви зможете бачити значення цього показника уніфікованому профілі клієнта. Інші показники також створюватимуть власні сутності.

1. В області налаштування виберіть агрегатну функцію з розкривного меню **Вибір функції**. Агрегатні функції перелічено нижче. 
   - **Sum**
   - **Середнє**
   - **Кількість**
   - **Кількість унікальних**
   - **Максимальна**
   - **Min**
   - **Перше**: відбирає перше значення запису даних
   - **Останнє**: відбирає останнє значення, додане до запису даних

   :::image type="content" source="media/measure-operators.png" alt-text="Оператори для розрахунків показників.":::

1. Виберіть **Додати атрибут**, щоб вибрати дані, потрібні для створення цього показника.
   
   1. Виберіть вкладку **Атрибути**. 
   1. Сутність даних: виберіть сутність, що містить атрибут, який потрібно вимірювати. 
   1. Атрибут даних: виберіть атрибут, який потрібно використовувати в агрегатній функції для обчислення показника. Можна вибрати лише однин атрибут за раз.
   1. Також можна вибрати атрибут даних із наявного показника, вибравши вкладку **Показники**. Також можна знайти сутність або показник, виконавши пошук за іменем. 
   1. Виберіть **Додати**, щоб додати вибраний атрибут до показника.

   :::image type="content" source="media/measure-attribute-selection.png" alt-text="Виберіть атрибут, який використовуватиметься в обчисленнях.":::

1. Для створення складніших показників ви можете додавати більше атрибутів або використовувати математичні операції у функції для показника.

   :::image type="content" source="media/measure-math-operators.png" alt-text="Створіть складний показник, використовуючи математичні операції.":::

1. Щоб додати фільтри, виберіть **Фільтр** в області налаштування. 
  
   1. У розділі **Додати атрибут** в області **Фільтри** виберіть атрибут, який потрібно використовувати при створенні фільтрів.
   1. Установіть оператори фільтру, щоб визначити фільтр для кожного вибраного атрибута.
   1. Виберіть **Застосувати**, щоб додати фільтри до показника.

1. Щоб додати виміри, виберіть **Вимір** в області налаштування. Виміри відображатимуться як стовпці у сутності виводу показника.
   1. Виберіть **Редагувати виміри**, щоб додати атрибути даних, за якими потрібно групувати значення показника. Наприклад, місто або стать. За замовчуванням вибрано вимір *CustomerID* для створення *показників на рівні клієнта*. Якщо потрібно створити *показники на рівні компанії*, ви можете вибрати стандартний вимір.
   1. Виберіть **Готово**, щоб додати виміри до показника.

1. Якщо між зіставленою сутністю даних і сутністю *«Клієнт»* є кілька шляхів, слід вибрати один із визначених [шляхів зв'язку сутностей](relationships.md). Результати показників можуть біти різними залежно від вибраного шляху. 
   1. Виберіть **Параметри даних** і виберіть шлях сутності, який слід використовувати для ідентифікації вашого показника. Якщо існує лише один шлях до сутності *Клієнт*, цей елемент керування не відображатиметься.
   1. Виберіть **Готово**, щоб підтвердити вибір. 

   :::image type="content" source="media/measures-data-preferences.png" alt-text="Виберіть шлях сутності для показника.":::

1. Щоб додати інші обчислення для показника, виберіть **Нове обчислення**. Для нових обчислень можна використовувати сутності лише за тим самим шляхом сутності. Додаткові обчислення відображатимуться як нові стовпці у сутності виводу показника.

1. Виберіть **...** для обчислення, щоб **Дублювати**, **Перейменувати** або **Видалити** обчислення з показника.

1. В області **Попередній перегляд** ви побачите схему даних сутності виводу показника, зокрема фільтри та виміри. Попередній перегляд динамічно реагує на зміни налаштувань.

1. Виберіть **Виконати**, щоб обчислити результати для налаштованого показника. Виберіть **Зберегти та закрити**, якщо потрібно зберегти поточну конфігурацію та запустити показник пізніше.

1. Перейдіть до розділу **Показники**, щоб переглянути новостворений показник у списку.

## <a name="manage-your-measures"></a>Керування показниками

Після [створення показника](#create-a-measure) на сторінці **Показники** відображатиметься список показників.

Ви знайдете відомості про тип, автора, дату створення, статус і стан показника. Вибравши показник зі списку, ви можете побачити попередній перегляд результатів та завантажити .CSV-файл.

Щоб оновити всі показники одночасно, натисніть кнопку **Оновити все**, не вибираючи певний показник.

> [!div class="mx-imgBorder"]
> ![Дії з керування окремими показниками](media/measure-actions.png "Дії з керування окремими показниками")

Виберіть показник зі списку, щоб побачити доступні варіанти дій.

- Виберіть ім’я показника, щоб переглянути відомості про нього.
- **Змініть** настроювання показника.
- **Оновіть** показник із урахуванням останніх даних.
- **Перейменуйте** показник.
- **Видаліть** показник.
- **Активуйте** або **Вимкніть**. Неактивні показники не оновлюватимуться під час [оновлення за розкладом](system.md#schedule-tab).

> [!TIP]
> Існує [шість типів станів](system.md#status-types) для завдань/процесів. Крім того, більшість процесів [залежать від інших низхідних процесів](system.md#refresh-policies). Можна вибрати стан процесу, щоб переглянути докладні відомості про перебіг виконання всієї роботи. Після вибору **Переглянути відомості** для однієї з робіт завдання ви побачите додаткові відомості: час обробки, дата останньої обробки, а також усі помилки та попередження, пов'язані з завданням.

## <a name="next-step"></a>Наступний крок

Використовуючи наявні показники, ви можете створити [сегмент клієнтів](segments.md).


[!INCLUDE[footer-include](../includes/footer-banner.md)]