---
title: Зв'язки між сутностями і шляхами до сутностей
description: Створення та керування зв'язками між сутностями з різних джерел даних.
ms.date: 04/14/2020
ms.reviewer: mhart
ms.service: customer-insights
ms.subservice: audience-insights
ms.topic: conceptual
author: mukeshpo
ms.author: mukeshpo
manager: shellyha
ms.openlocfilehash: c25bfcb8e2a8223498dd1a5e8cfb3712a40ab85e
ms.sourcegitcommit: bae40184312ab27b95c140a044875c2daea37951
ms.translationtype: HT
ms.contentlocale: uk-UA
ms.lasthandoff: 03/15/2021
ms.locfileid: "5595237"
---
# <a name="relationships-between-entities"></a>Зв’язки між сутностями

Зв’язки допомагають з’єднувати сутності та створювати графічне відображення даних, якщо сутності мають спільний ідентифікатор (зовнішній ключ), за яким можна посилатися з однієї сутності на іншу. Зв’язані сутності дають змогу визначати сегменти та показники на основі кількох джерел даних.

Існує два типи зв’язків. Системні зв’язки, які не можна редагувати (такі зв’язки створюються автоматично), і настроювані зв’язки (такі зв’язки створюються та налаштовуються користувачами).

Під час процесів пошуку відповідностей і злиття за лаштунками створюються системні зв’язки на основі інтелектуального зіставлення. Ці зв’язки допомагають зв’язувати записи профілів клієнтів з іншими записами відповідних сутностей. На схемі нижче демонструється створення трьох системних зв’язків, коли сутність клієнта зіставляється з додатковими сутностями для отримання кінцевої сутності «Профіль клієнта».

> [!div class="mx-imgBorder"]
> ![Створення зв’язку](media/relationships-entities-merge.png "Створення зв’язку")

- **Зв’язок *CustomerToContact*** створено між сутністю «Клієнт» та сутністю «Контактна особа». Сутність клієнта отримує поле ключа **Contact_contactId** для зв’язку з полем ключа сутності «Контактна особа» **contactId**.
- **Зв’язок *CustomerToAccount*** створено між сутністю «Клієнт» та сутністю «Бізнес-партнер». Сутність клієнта отримує поле ключа **Account_accountId** для зв’язку з полем ключа сутності «Бізнес-партнер» **accountId**.
- **Зв’язок *CustomerToWebAccount*** створено між сутністю «Клієнт» та сутністю «Веб-бізнес-партнер». Сутність клієнта отримує поле ключа **WebAccount_webaccountId** для зв’язку з полем ключа сутності «Веб-бізнес-партнер» **webaccountId**.

## <a name="create-a-relationship"></a>Створити зв’язок

Визначте настроювані зв’язки на сторінці **Зв’язки**. Кожний зв’язок складається з вихідної сутності (сутності, що містить зовнішній ключ) і цільової сутності (сутності, на яку вказує зовнішній ключ вихідної сутності).

1. У розділі «Аналіз аудиторії» виберіть **Дані** > **Зв'язки**.

2. Виберіть елемент **Створити зв’язок**.

3. В області **Додати зв’язок** введіть зазначені нижче відомості.

   > [!div class="mx-imgBorder"]
   > ![Введіть відомості про зв’язок](media/relationships-add.png "Введіть відомості про зв’язок")

   - **Ім’я зв’язку**: ім’я, яке відображає ціль зв’язку (наприклад, **AccountWebLogs**).
   - **Опис**: опис зв’язку.
   - **Вихідна сутність**: виберіть сутність, яка використовується як джерело у зв’язку (наприклад, WebLog).
   - **Кратність**: виберіть кратність записів вихідної сутності. Наприклад, «багато» означає, що кілька записів Weblog зв’язано з одним веб-бізнес-партнером.
   - **Поле вихідного ключа**: це відповідає полю зовнішнього ключа у вихідній сутності. Наприклад, WebLog має поле зовнішнього ключа **accountId**.
   - **Цільова сутність**: виберіть сутність, яка використовується як цільовий об’єкт у зв’язку (наприклад, веб-бізнес-партнер).
   - **Кратність цільового об’єкта**: виберіть кратність записів цільової сутності. Наприклад, «один» означає, що кілька записів Weblog зв’язано з одним веб-бізнес-партнером.
   - **Поле цільового ключа**: це відповідає полю ключа цільової сутності. Наприклад, веб-бізнес-партнер має поле ключа **accountId**.

> [!NOTE]
> Підтримуються лише зв’язки «багато-до-одного» та «один-до-одного». Зв’язки «багато-до-багатьох» можна створити за допомогою двох зв’язків «багато-до-одного» та сутності зв’язування (сутності, що використовується для зв’язування вихідної сутності та цільової сутності).

## <a name="delete-a-relationship"></a>Видалення зв’язку

1. У розділі «Аналіз аудиторії» виберіть **Дані** > **Зв'язки**.

2. Установіть прапорці навпроти зв’язків, які потрібно видалити.

3. Натисніть кнопку **Видалити** у верхній частині таблиці **Зв’язку**.

4. Підтвердьте видалення.

## <a name="next-step"></a>Наступний крок...

Системні та настроювані зв’язки використовуються для створення сегментів на основі кількох джерел даних, які більше не є ізольованими. Додаткові відомості див. в розділі [Сегменти](segments.md).


[!INCLUDE[footer-include](../includes/footer-banner.md)]