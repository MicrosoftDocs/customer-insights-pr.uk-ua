---
title: Перегляд і створення сегментів
description: Процедура створення, редагування та видалення сегментів, а також ситуації, в яких слід їх використовувати.
ms.reviewer: mhart
ms.author: jusali
author: jusali
ms.date: 06/09/2021
ms.service: customer-insights
ms.subservice: engagement-insights
ms.topic: how-to
ms.manager: shellyha
ms.openlocfilehash: cedcd58373428dd35ba29ce8fdd00007257f8fa59b0d25bc584b4e832df13604
ms.sourcegitcommit: aa0cfbf6240a9f560e3131bdec63e051a8786dd4
ms.translationtype: HT
ms.contentlocale: uk-UA
ms.lasthandoff: 08/10/2021
ms.locfileid: "7036173"
---
# <a name="view-and-create-segments"></a>Перегляд і створення сегментів

[!INCLUDE [cc-beta-prerelease-disclaimer](includes/cc-beta-prerelease-disclaimer.md)]

Сегменти дають змогу визначати підмножини відвідувачів, виходячи з характеристик або взаємодій на веб-сайті. Сегменти дозволяють застосовувати фільтри та аналізувати ці підмножини. Аналіз допомагає компаніям вивчати тенденції та реагувати на них. 

:::image type="content" source="media/segments-page.png" alt-text="Знімок екрана: програма «Аналітичні висновки щодо взаємодії», де відображається список наявних сегментів у робочій області.":::

## <a name="view-segments"></a>Перегляд сегментів

1. В області переходів ліворуч виберіть **Дані**. 

1. Виберіть вкладку **Сегменти**, щоб переглянути список усіх сегментів у робочій області. 

## <a name="create-a-segment"></a>Створити сегмент

Сегменти складаються із правил і умов, зв'язаних за допомогою логічних операторів. Умови накладають фільтри на вибраний вимір. У кожному сегменті можна використовувати до п'яти вимірів.

Наведений нижче приклад демонструє сегмент із двома умовами в одному правилі. Правило відфільтровує усі події веб-сайту, для яких браузер зазначено як Chrome, а операційна система – iOS або Android.

:::image type="content" source="media/segment-sample.png" alt-text="Приклад сегментів із двома умовами у правилі фільтрації для подій веб-сайтів.":::

У цьому розділі описано створення *пустого сегмента* з нуля.

1. Відкрийте **Дані** > **Сегменти**.

1. Виберіть елемент **Новий сегмент**.

1. У **Бібліотеці ресурсів** виберіть атрибут, за яким потрібно фільтрувати. Наразі сегменти можна створювати лише на основі вимірів.

1. Виберіть оператор і значення для вибраного атрибута. Підтримуються нижченаведені операції.
   - **Є**: вимагає для включення значень точного збігу. Використовує **дорівнює** для одного значення або **будь-який з** для включення кількох значень.
   - **Не є**: вимагає для виключення значень точного збігу. Використовує **дорівнює** для одного значення або **будь-який з** для включення кількох значень.
   - **починається з**: рядок, з якого починаються відповідні значення.
   - **закінчується на**: рядок, яким закінчуються відповідні значення.
   - **містить**: рядок, що міститься у відповідних значеннях.

1. Щоб додати більше умов до групи, ви можете використовувати два логічних оператора. Прогнозовані атрибути враховуються при використанні операцій з множинами.
   - Оператор **AND**: обидві умови мають бути виконані в рамках процесу сегментації. Цей параметр найкорисніший, якщо ви визначаєте умови, що стосуються різних сутностей.
   - Оператор **OR**: одна з умов має бути виконана в рамках процесу сегментації. Цей параметр найкорисніший, якщо ви визначаєте кілька умов для однієї сутності.

1. Виберіть **Зберегти** та назвіть сегмент. 

Сегмент з’явиться на сторінці «Сегменти», і його можна буде застосовувати до всіх звітів і послідовностей у робочій області.

## <a name="use-a-segment-in-a-report-or-funnel"></a>Використання сегмента у звіті або послідовності

Можна застосувати сегменти до звіту або послідовності, щоб фільтрувати їх за умовами в певному сегменті. Проте сегменти не можна застосовувати до звіту про використання в режимі реального часу.

:::image type="content" source="media/segment-reports-filter.png" alt-text="Звіт про перегляди сторінок із розгорнутим розкривним списком, у якому можна вибрати сегменти, що підлягають застосуванню.":::

Щоб застосувати сегмент, відкрийте звіт або послідовність. Виберіть **Додати умову**, а тоді виберіть **Фільтр за сегментом**. Виберіть зі списку сегмент, який потрібно застосувати. Сегмент буде застосовано до звіту. Якщо діаграма не підтримує сегмент, відобразиться повідомлення про помилку.
 
До звіту або послідовності можна застосувати *до трьох сегментів*.

## <a name="edit-a-segment"></a>Редагування сегменту

1. Відкрийте **Дані** > **Сегменти**.
1. Виберіть сегмент у списку, щоб відкрити його. 
1. Змініть або додайте значення відповідно до ваших потреб.
1. Натисніть кнопку **Зберегти**, щоб застосувати зміни.

## <a name="change-the-name-of-a-segment"></a>Зміна імені сегмента

1. Відкрийте **Дані** > **Сегменти**.
1. У списку сегментів виберіть **Додатково [...]**. 
1. У розкривному списку виберіть пункт **Редагувати ім’я**.
1. Введіть нове ім’я та виберіть **Перейменувати**.

## <a name="delete-a-segment"></a>Видалення сегментів

1. Відкрийте **Дані** > **Сегменти**.
1. У списку сегментів виберіть **Додатково [...]**. 
1. У розкривному списку виберіть пункт **Видалити**.
1. Виберіть **Видалити**, щоб підтвердити операцію.

[!INCLUDE[footer-include](../includes/footer-banner.md)]
