---
title: Умови надання послуг для підготовчої версії
description: Огляд умов надання послуг для аналітичних висновків щодо взаємодії.
author: mochimochi016
ms.reviewer: mhart
ms.author: jefhar
ms.date: 06/09/2021
ms.service: customer-insights
ms.subservice: engagement-insights
ms.topic: conceptual
ms.manager: shellyha
ms.openlocfilehash: d43d3c49c81ab343db5623ee4f5ebeb100d3b2b7
ms.sourcegitcommit: 302910e39153f4b5c850ed9b1a62cb867e4df358
ms.translationtype: HT
ms.contentlocale: uk-UA
ms.lasthandoff: 06/09/2021
ms.locfileid: "6218963"
---
# <a name="microsoft-dynamics-365-customer-insights--engagement-insights-preview"></a>MICROSOFT DYNAMICS 365 CUSTOMER INSIGHTS — Аналітичні висновки щодо взаємодії з клієнтами (підготовча версія) 

Аналітичні висновки щодо взаємодії з клієнтами (підготовча версія) — це попередня підготовча версія засобу, що означає, що вона має менше показників або інші показники захисту, конфіденційності та розташування даних, ніж функції та можливості, які загальнодоступні в Dynamics 365 Customer Insights. Перегляньте зазначені нижче умови та документацію з продуктів, щоб визначити, чи підходить засіб аналітичних висновків щодо взаємодії (підготовча версія) для ваших даних.

## <a name="preview-terms-of-service"></a>УМОВИ НАДАННЯ ПОСЛУГ ДЛЯ ПІДГОТОВЧОЇ ВЕРСІЇ

ДАТА ОСТАННЬОГО ОНОВЛЕННЯ: ЖОВТЕНЬ 2020 р. 

Отримуючи доступ або використовуючи підготовчу версію служб Dynamics 365 Customer Insights – Аналітичні висновки щодо взаємодії з клієнтами (разом із усіма наданими Microsoft джерелами даних — “Служби”), ви приймаєте умови та положення цієї Угоди. Якщо ви не приймаєте їх, не відкривайте та не використовуйте ці Служби.

## <a name="1-what-this-agreement-covers"></a>1. ОБЛАСТЬ ДІЇ УГОДИ

Це угода між вами («ви», «ваш(-а, -е, -і)», «Клієнт», «Учасник» або «Власник ліцензії») і корпорацією Microsoft («Microsoft», «ми», «нас» або «наш(-а, -е, -і)»). Умови та положення цієї угоди ("Угода") застосовуються до доступу та використання вами Служб. Для ясності, Служби, на які поширюється ця Угода, включають лише Customer Insights — Аналітичні висновки щодо взаємодії з клієнтами, і не включають інші функції або компоненти Customer Insights, зокрема аналіз аудиторії. Ці Служби є додатковими службами оцінки для отримання відгуків до загальнодоступного випуску.  

Певні служби або програмне забезпечення Microsoft можуть бути необхідними для використання Служб ("Обов’язкові пропозиції"). Корпорація Майкрософт не надає будь-яких прав у рамках цієї Угоди на доступ або використання Обов’язкових пропозицій. Швидше, Обов’язкові пропозиції мають окремо ліцензуватися в рамках будь-якої відповідної Ліцензійної угоди з Майкрософт і можуть потребувати сплати збору. Якщо ви є клієнтом Dynamics 365 або інших служб Microsoft, ваша клієнтська угода Dynamics 365 або інша угода про обслуговування Microsoft застосовується до використання вами Dynamics 365 або інших служб Microsoft взагалі. Ця Угода застосовується до використання вами конкретно цих Служб.  

"Головна ліцензійна угода" або "MLA" означає Умови використання служб Microsoft Online Services (див. http://microsoftvolumelicensing.com/) та угоди про корпоративне ліцензування Microsoft Учасника або будь-яка інша застосовна угода, в рамках якої Учасник отримав передплату або ліцензію на будь-які Обов’язкові пропозиції. 

## <a name="2-the-services"></a>2. СЛУЖБИ

### <a name="21-pre-release-services-and-updates"></a>2.1. Попередні версії служб та оновлення

Ви погоджуєтеся з тим, що: 

(i) Служби, що надаються в рамках цієї Угоди, знаходяться на етапі перед випуском і доступні лише обмежений час. (ii) Служби можуть працювати неправильно або працювати не так, як буде працювати комерційна версія Служб. (iii) В роботі Служб можуть бути переривання та подовжений час призупинки, під час якого ви можете не мати можливості отримати доступ до Даних клієнта або інших функцій. (iv) Оновлення можуть надаватися протягом усього терміну, і такі оновлення можуть призвести до видалення Даних клієнта або зміни функціональності Служб. (v) В цілому, через підготовчий характер Служб, деякі або всі Дані клієнта може бути втрачено. (vi) Ваші Дані клієнта може бути не перенесено зі Служб до будь-яких підготовчих або комерційних версій, які може бути випущено. (vii) Корпорація Майкрософт може вирішити не робити Служби загальнодоступними. (viii) Ви несете повну відповідальність за визначення доцільності використання Служб і приймаєте на себе всі ризики, пов’язані з використанням Служб, зокрема, ризики та витрати через помилки програми, дотримання чинного законодавства, пошкодження чи втрату програм чи обладнання та недоступність або переривання операцій. 

### <a name="22-future-releases"></a>2.2. Майбутні випуски

Корпорація Майкрософт може змінити Служби в будь-який час, зокрема для майбутньої підготовчої або комерційної версії, і може не випустити майбутню підготовчу або комерційну версію.  

### <a name="23-pre-release-limitations"></a>2.3. Обмеження для попередніх версій

Через статус підготовчої версії Служби можуть забезпечувати менші або інші ступені захисту або конфіденційності, ніж ті, що зазвичай наявні в корпоративній онлайн-службі Microsoft.  Ви можете не використовувати Служби для обробки інших даних, на які поширюються підвищені вимоги щодо дотримання правових норм.   

### <a name="24-access-and-use-rights"></a>2.4. Права на доступ та використання

Ви можете отримувати доступ і користуватися Службами лише через засоби, призначені нами для Служб, і лише у відповідності з умовами цієї угоди та політиками й процедурами, які ми призначили для використання Служб. За умови прийняття та дотримання умов цієї угоди ви можете використовувати Служби виключно для внутрішнього тестування Служб та надання відгуків корпорації Майкрософт.   

### <a name="25-restrictions"></a>2.5. Обмеження

Під час використання Служб ви не можете отримувати доступ до Служб або використовувати їх: 

- для проектування або створення конкурентної служби, або іншим чином копіювати дизайн, функціональність або інтерфейси користувача Служб;  

- обходити будь-які технічні обмеження в Службах, що дозволяють використовувати їх лише певними способами;  

- ділитися, публікувати, здавати в оренду, орендувати, позичати, продавати або передавати Служби будь-якій третій стороні або для комерційних послуг хостингу; 

- способом, забороненим законом, постановою, урядовим розпорядженням чи указом; 

- порушувати права інших користувачів;  

- намагатися отримати неавторизований доступ до будь-якої служби, даних, облікового запису, мережі або порушувати їх роботу;  

- розсилати спам або поширювати шкідливе програмне забезпечення; 

- таким чином, що може завдати шкоди Службам або погіршити їх використання будь-яким іншим користувачем; або  

- у будь-якій програмі або ситуації, коли відмова Служби може призвести до смерті або серйозних тілесних ушкоджень будь-якої особи, або до серйозної фізичної чи екологічної шкоди. 

Якщо ви використовуєте Служби в спільному або ізольованому середовищі разом із іншими користувачами, які не належать до вашої організації, ви не можете втручатися у використання середовища іншими користувачами; ви також не можете отримувати доступ до даних, змінювати будь-які дані, програмне забезпечення, інформацію або інші матеріали, розміщені в середовищі іншими користувачами.

## <a name="3-data"></a>3. ДАНІ

«GDPR» означає Регламент 2016/679 Європейського Парламенту та Ради про захист фізичних осіб у питаннях обробки персональних даних та вільного переміщення таких даних. Терміни "Персональні дані", "Суб’єкт даних", "Контролер", "Порушення персональних даних", "Обробник", "Обробка" та "Наглядовий орган" мають значення, визначене в GDPR або іншим чинним законодавством. "Підрядний обробник" означає Обробника, призначеного іншим Обробником.  

### <a name="31-your-responsibility"></a>3.1 Ваша відповідальність

Ви несете виключну відповідальність за всі дані, що надаються корпорації Майкрософт в результаті вашого доступу до Служб або їх використання ("Дані клієнта"), а також будь-які програми та служби, які ви використовуєте у зв’язку з вашим доступом до Служб або їх використанням, зокрема вживаючи кроки, необхідні для резервного копіювання Даних клієнта, програм або служб. 

### <a name="32-processing-of-personal-data-gdpr"></a>3.2 Обробка персональних даних; GDPR

Якщо Майкрософт є Обробником або Підрядним обробником Персональних даних у зв’язку зі Службами, будь-які такі Персональні дані будуть предметом регулювання зобов’язань Майкрософт, пов’язаних із розділом «Дані професійних служб» в Умовах Online Services та Додатку про захист даних Online Services. Ви погоджуєтесь, що маєте відповідні згоди будь-яких суб’єктів даних на передачу, зберігання та обробку Персональних даних у Сполучених Штатах або будь-якій іншій країні, в якій корпорація Microsoft або її дочірні компанії, філії чи постачальники послуг підтримують представництва. 

## <a name="4-proprietary-rights"></a>4. ПРАВА ВЛАСНОСТІ

### <a name="41-reservation-of-rights-no-other-license"></a>4.1. Збереження прав; жодної іншої ліцензії

За винятком обмеженого використання та прав доступу до Служб, як зазначено в цій угоді, корпорація Майкрософт зберігає всі інші права, прямо не надані в цій угоді. Жодні додаткові права (зокрема неявні ліцензії, права або договірні зобов’язання) не надаються неявним шляхом, позбавленням права заперечення або іншим чином. 

### <a name="42-no-claims-of-ownership-by-microsoft"></a>4.2. Відсутність претензій на право власності від корпорації Майкрософт

Корпорація Майкрософт не претендує на права власності на Дані клієнта, які ви надаєте нам у зв’язку з вашим використанням Служб, або контроль над ними. Ви несете виключну відповідальність за захист усіх прав, які ви можете мати на Дані клієнта та таку інформацію.  

### <a name="43-customer-data"></a>4.3. Дані клієнта

Ви представляєте та погоджуєтесь гарантувати, що у вас є необхідні права на будь-які Дані клієнта, зокрема Персональні дані, програмне забезпечення чи служби, які ви використовуєте у зв’язку зі Службами, і що така діяльність не порушує права на інтелектуальну власність, особисті або інші майнові права будь-якої третьої сторони. Ви погоджуєтеся отримати всі необхідні права та дотримуватися всіх умов ліцензій або інших умов від законного власника таких Даних клієнта, програм чи послуг, якими ви не володієте. Ви погоджуєтесь отримувати доступ до Служб або користуватися ними (а) не претендуючи на те, щоб перекласти на Майкрософт будь-які інші зобов’язання перед вами або будь-якою третьою стороною, і (б) виключно у спосіб, який відповідає всім чинним законам та правилам. 

Корпорація Майкрософт виключно володітиме всіма вдосконаленнями або покращеннями Служб, що виникають внаслідок доступу до Даних клієнта або їх використання. Корпорація Майкрософт може також використовувати інформацію, отриману з Даних клієнта, якщо таке використання не включає Дані клієнта та жодні Дані клієнта не можуть бути використані для зворотної інженерії від такого використання.

## <a name="5-no-support"></a>5. НЕ ПІДТРИМУЄТЬСЯ

Ми не маємо жодних зобов’язань надавати будь-яку підтримку для Служб. Служби можуть бути недоступними з запланованих або незапланованих причин, зокрема через оновлення, що стосуються обслуговування, відключення живлення, збої в системі, подовжений час призупинення роботи та інші переривання. Під час таких періодів ви не матимете доступу до всіх Служб або їх частини або не зможете їх використовувати. Деяка частина або всі Дані Клієнта може бути втрачено. У випадку відсутності живлення або переривання які, на думку Microsoft, можуть спричинити ризик для Служб, корпорація Майкрософт може на власний розсуд вирішити призупинити роботу Служб.  

З ЦИХ ПРИЧИН СЛУЖБИ ВИКЛЮЧАЮТЬСЯ З БУДЬ-ЯКИХ ЗОБОВ’ЯЗАНЬ, ЯКІ КОРПОРАЦІЯ МАЙКРОСОФТ ЗВИЧАЙНО ВКЛЮЧАЄ В СВОЇ УГОДИ ПРО РІВЕНЬ ОБСЛУГОВУВАННЯ, ЗОКРЕМА БУДЬ-ЯКИХ ЗОБОВ’ЯЗАНЬ, ЯКІ КОРПОРАЦІЇ МАЙКРОСОФТ ПРИЙМАЄ В УГОДАХ ПРО РІВЕНЬ ОБСЛУГОВУВАННЯ, ЩО ЗАСТОСОВУЮТЬСЯ ДО MICROSOFT POWER BI АБО DYNAMICS 365. 

## <a name="6-software"></a>6. ПРОГРАМНЕ ЗАБЕЗПЕЧЕННЯ

### <a name="61-scope-of-license"></a>6.1. Область дії ліцензії

В рамках використання вами Служб ми надаємо вам обмежене право на: (а) інсталяцію та використання програмного забезпечення Microsoft, яке ми надаємо для інсталяції на вашому пристрої, для використання разом зі Службою для отримання доступу до певних функцій ("Програмне забезпечення") на декількох комп’ютерах Власника ліцензії виключно для внутрішньої оцінки, демонстрації, створення прототипу та тестування Програмного забезпечення для можливого використання у продуктах та службах Власника ліцензії або у зв’язку з ними; та (b) помірно копіювати Програмне забезпечення та включати відповідні частини Програмного забезпечення в програми Власника ліцензії у кожному випадку виключно відповідно до цілей, наведених у вищезазначеному пункті (а), та їх досягнення (і будь-яка частина Програмного забезпечення, об’єднана з іншою програмою, і надалі регулюватиметься цією Угодою).

### <a name="62-limitations-of-license"></a>6.2. Обмеження ліцензії

Ми залишаємо за собою всі інші права на таке Програмне забезпечення. Ви не маєте права розбирати, декомпілювати чи займатися зворотною інженерією будь-якого такого Програмного забезпечення, що входить до Служби, за винятком і лише в тій мірі, в якій закон прямо дозволяє цю діяльність. Незважаючи на ці обмеження, ви можете (а) включати відповідні двійкові частини Програмного забезпечення в програми Власника ліцензії виключно відповідно до цієї документації; або (b) створювати настроювані події під час використання Власником ліцензії Програмного забезпечення. 

Програмне забезпечення регулюється експортними законами та правилами Сполучених Штатів. Ви повинні дотримуватись усіх національних та міжнародних законів та норм щодо експорту, що застосовуються до Програмного забезпечення. Ці закони включають обмеження щодо призначень, кінцевих споживачів та кінцевого використання. Додаткову інформацію див. https://aka.ms/exporting. 

Якщо ми не повідомимо вас про інше, ваша ліцензія на використання Програмного забезпечення, наданого нами в рамках Служби, закінчиться, коли закінчиться ваше право на використання Служб, і ви будете повинні негайно видалити Програмне забезпечення. Ми можемо вимкнути Програмне забезпечення в цей час.

## <a name="7-feedback"></a>7. ВІДГУКИ

Якщо ви надаєте Майкрософт відгук про Служби, ви надаєте корпорації Майкрософт право безкоштовно користуватися, ділитися та комерціалізувати ваші відгуки будь-яким способом та з будь-якою метою. Ви також безкоштовно надаєте третім особам усі права на інтелектуальну власність, необхідні для використання їх продуктів, технологій та послуг для взаємодії з будь-якими конкретними частинами програмного забезпечення або служби Microsoft, що включає цей відгук. Ви не надаватимете відгук, що керується ліцензією, яка вимагає від Microsoft ліцензувати своє програмне забезпечення чи документацію третім сторонам, оскільки корпорація Майкрософт включає в них ваш відгук. Ці права діють і після закінчення терміну дії або припинення дії цієї угоди.

## <a name="8-publicity"></a>8. РОЗМІЩЕННЯ ІНФОРМАЦІЇ У ВІДКРИТОМУ ДОСТУПІ

У зв’язку зі Службами корпорація Майкрософт може створювати документацію, фільми, фотографії, рекомендації, цитати або інші записи чи матеріали ("Рекламні матеріали"). Усі Рекламні матеріали будуть визначені заздалегідь і погоджені з усіма сторонами, а наведені нижче положення застосовуватимуться лише в тій мірі, в якій ми погоджуємось на конкретні Рекламні матеріали.

### <a name="81-rights"></a>8.1. Права

Ви надаєте корпорації Майкрософт невиключне право використовувати своє ім’я, торговельні марки, знаки обслуговування та логотипи ("Марки") у таких Рекламних матеріалах.

### <a name="82-approvals"></a>8.2. Затвердження

Ви матимете право затвердити до першого використання корпорацією Майкрософт будь-які Рекламні матеріали, що містять Марки або Ім’я та Подібність. Ви негайно розглядатимете та затверджуватимете такі матеріали, або ж відмовлятимете у затвердженні (затвердження не повинно відкладатися без поважних причин) протягом п'яти робочих днів з моменту отримання. Якщо відповідь не буде отримано протягом цього п’ятиденного терміну, матеріали вважатимуться затвердженими. Ви несете повну відповідальність за доведення до відома корпорації Майкрософт будь-яких фактичних помилок або видалення вашої Конфіденційної інформації з Рекламних матеріалів.

## <a name="9-disclaimer-of-warranties"></a>9. ВІДМОВА ВІД ГАРАНТІЙ

МИ НАДАЄМО СЛУЖБИ ТА ПОСЛУГИ З ПІДТРИМКИ (ЗА НАЯВНОСТІ) "ЯК Є", "З УСІМА ПОМИЛКАМИ" І "ЗА НАЯВНОСТІ". ВИ НЕСЕТЕ ВСІ РИЗИКИ, ЩО ВИНИКАЮТЬ У РЕЗУЛЬТАТІ ВИКОРИСТАННЯ. КОРПОРАЦІЯ МАЙКРОСОФТ НЕ НАДАЄ ЯВНИХ ГАРАНТІЙ, ЗОБОВ’ЯЗАНЬ І УМОВ, ЩО ВІДНОСЯТЬСЯ ДО СЛУЖБ АБО ПОСЛУГ ІЗ ПІДТРИМКИ (ЗА НАЯВНОСТІ). У МЕЖАХ, ВСТАНОВЛЕНИХ МІСЦЕВИМИ ЗАКОНАМИ, КОРПОРАЦІЯ МАЙКРОСОФТ ВИКЛЮЧАЄ БУДЬ-ЯКІ НЕПРЯМІ ГАРАНТІЇ АБО УМОВИ, ЗОКРЕМА ТОВАРНОЇ ПРИДАТНОСТІ, ПРИДАТНОСТІ ДЛЯ КОНКРЕТНОЇ МЕТИ ТА НЕПОРУШЕННЯ ПРАВ НА ІНТЕЛЕКТУАЛЬНУ ВЛАСНІСТЬ. ВИ ВИЗНАЄТЕ, ЩО КОМП’ЮТЕРНІ ТА ТЕЛЕКОМУНІКАЦІЙНІ СИСТЕМИ МОЖУТЬ ПРАЦЮВАТИ З ПОМИЛКАМИ ТА МОЖУТЬ ВИНИКАТИ ПЕРІОДИ ЗУПИНКИ РОБОТИ. КОРПОРАЦІЯ МАЙКРОСОФТ НЕ ГАРАНТУЄ, ЩО СЛУЖБИ БУДУТЬ ПРАЦЮВАТИ БЕЗПЕРЕБІЙНО, СВОЄЧАСНО, БЕЗПЕЧНО АБО БЕЗ ПОМИЛОК АБО НЕ СТАНЕТЬСЯ ВТРАТИ ДАНИХ.

## <a name="10-limitation-of-liability"></a>10. ОБМЕЖЕННЯ ВІДПОВІДАЛЬНОСТІ

У МАКСИМАЛЬНИХ МЕЖАХ, ДОЗВОЛЕНИХ ЗАКОНОДАВСТВОМ, КОРПОРАЦІЯ МАЙКРОСОФТ НІ В ЯКОМУ ВИПАДКУ НЕ НЕСЕ ВІДПОВІДАЛЬНОСТІ ЗА БУДЬ-ЯКІ СПЕЦІАЛЬНІ, НЕПРЯМІ, ОПОСЕРЕДКОВАНІ, ШТРАФНІ АБО ТИПОВІ ЗБИТКИ, ЩО Є НАСЛІДКАМИ АБО ПОВ’ЯЗАНІ БУДЬ-ЯКИМ ЧИНОМ З ЦІЄЮ УГОДОЮ АБО ЇЇ ВИКОНАННЯМ. ЦЕ ВИКЛЮЧЕННЯ ЗАСТОСОВУЄТЬСЯ НЕЗАЛЕЖНО ВІД ЗАКОНОДАВЧОЇ БАЗИ, НА ЯКІЙ БУДЕ БАЗУВАТИСЯ БУДЬ-ЯКА СКАРГА ЩОДО ТАКИХ ЗБИТКІВ, ВІД ТОГО, ЧИ БУЛО ПОВІДОМЛЕНО КОРПОРАЦІЇ МАЙКРОСОФТ ПРО МОЖЛИВІСТЬ ТАКИХ ЗБИТКІВ, ЧИ БУЛИ ТАКІ ЗБИТКИ В ЯКІЙСЬ МІРІ ПЕРЕДБАЧУВАНІ АБО ЧИ ЗАСТОСУВАННЯ ВИКЛЮЧЕННЯ ВИКЛИКАЄ БУДЬ-ЯКИЙ ЗАСІБ НЕ ВИКОНАТИ ЙОГО ОСНОВНУ МЕТУ. ЗАГАЛЬНА ВІДПОВІДАЛЬНІСТЬ КОРПОРАЦІЇ МАЙКРОСОФТ ЗА ВСІ ВИМОГИ, ПОВ’ЯЗАНІ З ЦІЄЮ УГОДОЮ, НЕ ПЕРЕВИЩУВАТИМЕ 5,00 дол. США. ЦЕ МАКСИМАЛЬНЕ ОБМЕЖЕННЯ ЗАСТОСОВУЄТЬСЯ НЕЗАЛЕЖНО ВІД ТОГО, ЧИ ЗНАХОДИТЬСЯ СКАРГА В МЕЖАХ УГОДИ, ЦИВІЛЬНОГО ПРАВОПОРУШЕННЯ АБО ІНШОГО.

## <a name="11-term-termination"></a>11. СТРОК ДІЇ; ЗАВЕРШЕННЯ ДІЇ УГОДИ

### <a name="111-term"></a>11.1. Термін

Ця Угода набуває чинності з дати вашої першої згоди на неї. Ця Угода замінює будь-яку попередню угоду, в рамках якої ви використовували Dynamics 365 Product Insights або інші попередні версії служб. Ця Угода припиняє дію попередньої з (i) дати першої доступності комерційного випуску Служб (якщо він буде) або (ii) дати, з якої корпорація Майкрософт надасть вам сповіщення про завершення дії угоди. Корпорація Майкрософт може припинити або скасувати використання вами всіх Служб або їх частини або припинити дію цієї Угоди в будь-який час з будь-якої причини на власний розсуд.

### <a name="112-effect-of-termination"></a>11.2. Ефект припинення дії

Після скасування, призупинення або закінчення дії ваше право на використання Служб негайно скасовується, а ви маєте негайно видалити Дані клієнта та програми зі Служб. Після будь-якого припинення дії цієї Угоди всі інші права, надані вам в рамках цієї Угоди також автоматично скасовуються.  

## <a name="12-miscellaneous"></a>12. РІЗНЕ

### <a name="121-applicable-law-and-jurisdiction"></a>12.1. Застосовне законодавство та юрисдикція

Ця Угода регулюється законами штату Вашингтон. Якщо існує федеральна юрисдикція, сторони погоджуються на виключну юрисдикцію та місце проведення у федеральних судах округу Кінг, штат Вашингтон. В іншому випадку сторони погоджуються на виключну юрисдикцію та місце проведення у Вищому суді округу Кінг, штат Вашингтон. 

### <a name="122-severability"></a>12.2. Подільність

Якщо будь-який суд компетентної юрисдикції визначить, що будь-яке положення цієї Угоди є незаконним, недійсним або таким, що не підлягає виконанню, інші положення залишатимуться в повному обсязі та діятимуть. 

### <a name="123-no-assignment"></a>12.3. Без призначення

Власник ліцензії не може передати цю Угоду або будь-які права або обов'язки, передбачені нею, прямо або опосередковано (наприклад, шляхом злиття, об'єднання, реорганізації або передачі контролю), із застосуванням договору, закону чи іншим чином, крім випадків, коли на це отримано явну письмову згоду корпорації Microsoft. 

### <a name="124-entire-agreement"></a>12.4. Вичерпний характер угоди
 
Ця Угода встановлює повну угоду між сторонами щодо її предмета і замінює всі попередні та діючі домовленості (включно з усіма письмовими чи усними угодами, твердженнями чи виявами порозуміння) щодо цього предмета. Кожна сторона остаточно та безумовно відмовляється від будь-якого права, яке вона може мати, вимагати відшкодування збитків та/або скасувати цю Угоду через порушення будь-якої гарантії, яка не міститься в цій Угоді, або будь-яке спотворення, незалежно від того, чи міститься воно в цій Угоді, за винятком випадків, коли таке спотворення було здійснено через шахрайство. Жодне положення цього пункту не виключає відповідальності за шахрайське викривлення.


[!INCLUDE[footer-include](../includes/footer-banner.md)]
